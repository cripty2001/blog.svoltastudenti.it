---
layout: blog
published: true
category: blog
tags:
  - Associazione
date: '2017-12-31'
authors:
  - Svoltastudenti
title: Lavori in corso - Progetti ViVi.Polimi e Renzo Piano
fb_title: Lavori in corso - Progetti ViVi.Polimi e Renzo Piano

image: bj3l739cwc8
lang: it
place: Milano
---

Negli ultimi mesi abbiamo collaborato con le altre liste econ l’Ateneo per la **definizione dei lavori**che coinvolgerannomolti degli edifici e spazi dei campusmilanesi della nostra università, in relazione al** progetto Vi.Vi. Polimi**. Questo mira a un miglioramento della fruibilità e vivibilità dei nostri edifici, razionalizzando gli spazi ad oggi presenti e monitorando la situazione nel prossimo futuro.  

Il progetto cambieràl’assetto dei vari campus, soprattutto della sede storica in piazza Leonardo Da Vinci. Vedrà la costruzionedi nuovi edifici in relazione al _progetto “Renzo Piano”_ (che verrà consegnato dall’architetto all’Ateneo in questi giorni), la ristrutturazione degli edifici 11, 12, 13 e 14 sia all’esterno sia, per alcuni edifici, all’interno.

In relazione a ciò abbiamo chiesto e ottenuto, nei progetti preliminari, di **avere maggiori spazi per gli studenti** sia a Bovisa che a Leonardo, alcuni pensati per lo studio altri invece per la pausa pranzo e per scaldare il cibo.  
 

Qualcuno avrà notato che ad oggi sono già partiti alcuni lavori. Si tratta dei sondaggi nell’edificio 13 (Trifoglio), indagini preliminari per valutare le condizioni della struttura portante in vista della ristrutturazione totale dell’edificio che avverrà durante il prossimo anno accademico. Sono cominciati inoltre dei lavori impiantistici che hanno coinvolto la_ sede del Poliprint_ a Leonardo e a breve termineranno.

Nei prossimi mesi si definiranno i cronoprogrammi degli interventi più invasivi, che verranno fatti nel 2018 e 2019. Appena si prenderà una decisione definitiva in merito vi saranno comunicati tutti i particolari da parte nostra e da parte dell’Ateneo.

Serene vacanze e buon anno nuovo.
