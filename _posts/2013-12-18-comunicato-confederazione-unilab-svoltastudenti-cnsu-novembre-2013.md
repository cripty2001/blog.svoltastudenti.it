---
layout: blog
published: true
category: blog
tags:
  - Rappresentanza
  - Consiglio Nazionale degli Studenti Universitari
  - Internazionalizzazione
  - Diritto allo Studio Universitario
date: '2013-12-18'
authors:
  - Vincenzo Giannico
title: Comunicato Confederazione - Unilab SvoltaStudenti CNSU novembre 2013
fb_title: Comunicato Confederazione - Unilab SvoltaStudenti CNSU novembre 2013

image: bj3l739cwc8
place: Milano
---

Si è conclusa oggi la due giorni intensa del **CNSU **di novembre.

Nel primo giorno si sono svolte le elezioni per il **CUN **e l'**ANVUR** che hanno visto trionfare due consiglieri del gruppo **Confederazione - Unilab SvoltaStudenti**, rispettivamente **Francesco Testa** ed **Angelo Antinoro**. _A loro va tutto l'augurio per un laborioso impegno in questi importantissimi organi nazionali._

Successivamente si sono riunite le **Commissioni **dove si sono discusse le mozioni presentate dai diversi gruppi consiliari. La**Commissione Internazionalizzazione**, presieduta dal nostro **Vincenzo Giannico**, [ha approvato il quesito da noi presentato](http://www.svoltastudenti.it/blogs/unilab-svoltastudenti/quesito-presentato-alla-carrozza), sul Regio Decreto del 1933, successivamente **sottoscritto all'unanimità da tutto il CNSU**:  l'interrogazione chiede direttamente al **Ministro Carrozza**  quali azioni intende mettere in atto affinché si risolva la **evidente antinomia tra il DR del 33 e le ampiamente note necessità e prerogative d'internazionalizzazione del sistema universitario italiano**, più volte richiamate nel l 240/2010, dal Processo di Bologna e dall'Unione Europea. Inoltre, vista l'immediata esigenza, si chiede al Ministro di considerare l'opportunità di proporre al Consiglio dei Ministri l'emanazione di un decreto legge d'urgenza , che modifichi lo stesso Decreto Regio, stante la pronuncia prossima ventura del Consiglio di Stato sull'impugnazione della ** sentenza del TAR che ha bocciato** la scelta del **Politecnico di Milano** di erogare  i **corsi della LM in lingua inglese**.

Nel secondo giorno il CNSU è stato ricevuto dal **Ministro Carrozza**, a cui i consiglieri hanno sottoposto [alcune domande](http://www.svoltastudenti.it/blogs/unilab-svoltastudenti/intervento-consigliare-confederazione-unilabsvoltastudenti):**Confederazione - Unilab** SvoltaStudenti ha sollevato tre punti: il primo sempre sull'**internazionalizzazione**, bloccata dal datatissimo DR del '33, rispetto al quale il Ministro ha dichiarato la volontà di riapprofondire la questione (aspettiamo comunque una risposta formale al.quesito entro 60 giorni); il secondo punto ha riguardato le situazioni nelle quali l'attuale **sistema DSU** è**abusato **da evasori, divorzi più o meno pretestuosi e studenti stranieri o indipendenti dalla situazione fiscale poco chiara; Infine il terzo punto sul problema del **bonus maturità** che, secondo i nostri consiglieri, va ritrovato piuttosto nella diversità e nelle anomalie che si trovano in ogni scuola superiore.

_Vincenzo Giannico, Angelo Antinoro, Francesco Testa_

Confederazione - Unilab SvoltaStudenti
