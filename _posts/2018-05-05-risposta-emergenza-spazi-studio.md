---
layout: blog
published: true
category: blog
tags:
  - Associazione
date: '2018-05-05'
authors:
  - Svoltastudenti
title: Risposta emergenza spazi studio
fb_title: Risposta emergenza spazi studio

image: 
lang: it
place: Milano
---

Durante l’ultima Commissione Permanente Studenti, come vi avevamo anticipato nell’ultimo articolo (lo potete trovare [qui](https://www.svoltastudenti.it/it/spazi-studio-e-giunta-lapocalisse/)), è stato discusso il tema spazi. Ecco quanto è stato deciso in termini di spazi studio!

Ad oggi il Politecnico conta 5845 postazioni studio, 2282 a Bovisa e 3563 a Leonardo.

Premettiamo che non tutti questi sono sfruttati pienamente, sia per motivi di scomodità per gli studenti sia per mancanza di un’adeguata informazione in merito. Abbiamo pertanto chiesto che venga potenziata la comunicazione in merito, per permettere a tutti gli studenti di trovare un posto per studiare. È stata quindi pubblicata [questa pagina](https://www.polimi.it/servizi-e-opportunita/biblioteche-aule-e-spazi/spazi-studio-milano-leonardo/).

I lavori a Leonardo, che partiranno a fine maggio a Leonardo, coinvolgeranno ingentemente gli spazi studio soprattutto nel corso dell’Anno Accademico 2018/2019. 

Nello specifico tra gli spazi usati anche per lo studio sarà chiuso: l’edificio Trifoglio (13) per ristrutturazione, lo spazio COS dell’edificio 11 per riqualificazione degli spazi e la biblioteca Mauro per demolizione.

Inoltre l’interfacoltà subirà, durante il mese di agosto, una riqualificazione degli spazi a seguito di una parziale modifica di destinazione d’uso.

Consci di questa situazione, a seguito del lavoro dell’AGIS e dei rappresentanti degli studenti, si è riusciti a risolvere la questione, provvedendo alla messa a disposizione di nuovi spazi, molti dei quali permanenti:

*   I locali del **Career Service**, 28 posti studio all’edificio 2, disponibili da metà mese di giugno (l’ufficio si sposterà dove c’era la biblioteca, al piano terra del rettorato).
*   Nell’**edificio 9** al piano terra, al posto di un ufficio, 28 posti studio disponibili da fine maggio.
*   Le aule **S.1.8, S.1.9, S.1.10**: convertite da aule per la didattica ad aule studio, per un totale di 120 posti.
*   Nell’**edificio 4**, al piano terra, da metà maggio aprono alcuni spazi temporanei ottenendo circa 60 posti, e rimarranno aperti sino al completamento di altri lavori.
*   Nell’**edificio 6**, sono stati convertiti alcuni locali di servizio ricavando 20 posti.
*   Nell’**edificio 23**, al piano terra, 144 posti studio per la conversione di alcuni ex uffici.
*   Inoltre saranno disponibili per lo studio alcune aule durante il periodo di sessione: la G1, G2, CE.3 e la L26.04.

Ricordiamo poi che la questione ritorna alla normalità all’inizio dell’Anno Accademico 2019/2020 quando verranno riaperti l’edificio Trifoglio, con una nuova aula studio, e lo spazio COS (agorà degli studenti), e successivamente migliorerà con gli altri nuovi edifici, come già spiegato [qui](https://www.svoltastudenti.it/it/polimi-with-a-view-2020/).

A Bovisa invece: si è deciso di aprire da maggio due nuovi spazi studio a La Masa, al **B12** primo piano e al seminterrato del **B24**, con rispettivamente 68 e 20 nuovi posti.

A **Durando** invece, come già anticipato, si procederà con l’acquisto dell’edificio in Via Durando 10, per ospitare durante il prossimo anno accademico 3 sezioni del primo anno di Ingegneria Biomedica e 7 del primo anno condiviso di Automazione, Elettrica, Elettronica ed Informatica. Questo spostamento durerà solo per un anno.

Altre novità sono: che dal mese di maggio ci sarà una guardia armata a Leonardo in edificio 11, dalle 20 alle 7, per garantire maggiore sicurezza nello spazio aperto 24h e in estate sarà rivisto il layout del piano seminterrato della biblioteca di Leonardo, che a seguito dello spostamento dei libri è rimasto scarno ed è più utilizzabile.

Abbiamo infine ottenuto l’**apertura straorinaria** dell’edificio 11 e della biblioteca Mauro (fino alla sua demolizione a maggio) fino alle 22, per dare uno spazio per studiare per i parziali e preparare serenamente gli esami.

Ddesideriamo ringraziare l’Ateneo e gli uffici per la grande attenzione che hanno riservato al tema. Siamo soddisfatti di quanto siamo riusciti ad ottenere e crediamo che il periodo di lavori sia ora stato pianificato in maniera ottimale, speriamo che alla fine di questo sarà tangibile il miglioramento in termini di numero e qualità dei posti studio. 

Per maggiori informazioni o chiarimenti non esitate a contattarci!
