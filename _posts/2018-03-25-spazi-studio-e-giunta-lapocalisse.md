---
layout: blog
published: true
category: blog
tags:
  - Associazione
date: '2018-03-25'
authors:
  - Svoltastudenti
title: 'Spazi studio: è giunta l’apocalisse?'
fb_title: 'Spazi studio: è giunta l’apocalisse?'

image: bj3l739cwc8
lang: it
place: Milano
---

Negli ultimi giorni abbiamo avuto notizie non molto confortanti circa il numero di spazi studio disponibili durante il **_periodo più gravoso dei lavori nel campus Leonardo_**, ovvero il prossimo anno accademico 2018/2019.

Desideriamo però confortarvi perché, per quanto il dato non sia positivo, vanno fatte delle_ considerazioni_:

*   Durante il prossimo anno accademico ci saranno un po’ di studenti in meno a Leonardo in quanto alcune nuove matricole di ingegneria studieranno temporaneamente a Bovisa.
*   I lavori giungono a settembre 2019 con un delta posti studio positivo. Questo non significa che siano un numero congruo rispetto alle aspettative ed esigenze di noi studenti, ma nemmeno che la situazione a regime peggiorerà.
*   Crediamo che i lavori in via Bonardi debbano essere visti con positività, visto che gli studenti ne trarranno grandi benefici e riqualificheranno un campus ormai vetusto, con l’inserimento di 3 nuovi edifici (qui l’articolo completo: [https://www.svoltastudenti.it/it/polimi-with-a-view-2020/](https://www.svoltastudenti.it/it/polimi-with-a-view-2020/)), che daranno anche degli ulteriori spazi studio una volta ultimati.

Alla luce di tutto ciò crediamo che il problema esista e che abbia la durata di oltre un anno, nel periodo compreso tra giugno 2018 e settembre 2019.

Per questo periodo di transizione va ancora trovata una soluzione e l’argomento è in ordine del giorno per la Commissione Permanente Studenti di metà aprile, dove con il Rettore siamo sicuri che troveremo una soluzione che garantisca appieno gli studenti, vista la grande attenzione del rettorato sulla questione dei disagi legati ai lavori.

_Speriamo che anche le altre liste condividano la necessità dei lavori che si stanno per intraprendere e chissà che si riesca ad ottenere, grazie al Rettore, anche qualcosa in più rispetto a quanto già abbiamo al Politecnico in termini i spazi, che ci stanno sempre molto stretti._
