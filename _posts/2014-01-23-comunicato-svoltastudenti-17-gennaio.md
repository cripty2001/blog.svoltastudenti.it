---
layout: blog
published: true
category: blog
tags:
  - Rappresentanza
date: '2014-01-23'
authors:
  - Vincenzo Giannico
title: Comunicato Svoltastudenti - 17 gennaio
fb_title: Comunicato Svoltastudenti - 17 gennaio

image: 
lang: it
place: Milano
---

17 gennaio 2014

Come **rappresentanti degli studenti prendiamo distanza** **da quanto successo oggi al Politecnico di Milano.**

Un gruppo iscritto regolarmente all'albo delle liste del Politecnico di Milano ha ufficialmente richiesto, attraverso un suo rappresentante, la concessione per un convegno, non specificando un coinvolgimento con un **gruppo esterno di estrema destra, **il Gruppo Alpha, movimento legato a Lealtà e Azione.

Difatti, seppur la conferenza dal titolo **“Il mondo verso un futuro multipolare” **era stata già respinta nell’Università Statale, gli organizzatori dell’evento, **non avendo specificato **un particolare riferimento al gruppo neofascista, hanno **eluso una sicura risposta negativa degli amministrativi ed ottenuto quindi la regolare concessione dell’aula.**

**Rettore, Amministrazione, e rappresentanza studentesca, non erano quindi a conoscenza di quanto verificatosi** fino all’inizio del convegno stesso. Appena informati, prontamente l’ateneo ha interrotto la conferenza ed i militanti sono stati allontanati dalle forze di Polizia fuori dall’università.

Nel frattempo **si sono mobilitati gruppi antifascisti **nell’area esterna, attesi da un nucleo di polizia e carabinieri.

**Quanto accaduto oggi non deve verificarsi più, nel rispetto dei principi Costituzionali che la nostra Repubblica sancisce e difende**.

Siamo comunque fermamente convinti che **le ideologie politiche non debbano entrare direttamente nell’università**, ecco perchè **crediamo **in una **rappresentanza libera e sana** che **sia portavoce delle istanze studentesche** direttamente agli organi universitari e governativi a differenza di quanto sempre accaduto, **senza la strumentalizzazione che di tale voce partiti e sindacati hanno sempre fatto.**

Desideriamo discutere i problemi sulla base della concretezza e non a partire da pregiudizi e dogmi ideologici tipici di larga parte degli schieramenti studenteschi, sindacali o partitici che siano.

_SvoltaStudenti_
