---
layout: blog
published: true
category: blog
tags:
  - Rappresentanza
  - Senato Accademico
  - Partecipazione e Servizi agli Studenti
date: '2014-09-22'
authors:
  - Vincenzo Giannico
title: >-
  NUOVI SERVIZI AGLI STUDENTI: NUOVI SERVIZI ONLINE | 1TB IN CLOUD | 5 LICENZE
  OFFICE
fb_title: >-
  NUOVI SERVIZI AGLI STUDENTI: NUOVI SERVIZI ONLINE | 1TB IN CLOUD | 5 LICENZE
  OFFICE

image: 
lang: it
place: Milano
---

Da oggi, lunedì 20 Ottobre, sarà rilasciato gradualmente a tutti gli studenti del politecnico l’accesso alla **nuova versione del portale dei Servizi Online**, interessato da un aggiornamento non solo estetico, ma funzionale, con l’implementazione di nuovi servizi.

Il portale, con grafica ora minimale bianco-blu, avrà un’interfaccia adattiva, che permetterà una buona fruibilità **da qualunque dispositivo** si acceda: i blocchi di funzioni che compongono il portale si distribuiscono ora automaticamente in colonne, da 1 a 3 a seconda delle dimensioni dello schermo.

Per quanto riguarda i servizi, le novità giungono da una partnership stretta con Microsoft:

*   Servizio di Cloud Storage tramite Onedrive for Business
*   5 licenze Microsoft Office Enterprise

Ad ogni studente verrà assegnato **1TB di spazio in cloud **e tramite il servizio OneDrive for Business.

Come Google Drive, questo nuovo servizio permette la modifica dei file online, la collaborazione durante la modifica, il salvataggio di copie di backup e la possibilità di linkare direttamente i file stessi.  
Per dispositivi desktop Windows è prevista l’installazione di un client, cosa ancora non effettuabile in ambiente Mac OS.

Per quanto riguarda i dispositivi mobile è già disponibile un’**app** per gli store Android, Apple, Blackberry. E’ nativo su dispositivi Windows Phone.

L’accesso è effettuabile tramite l’account di posta personale istituzionale @mail.polimi.it

Per quanto riguarda gli strumenti di produttività, sono concesse ad ogni studente 5 licenze per l’installazione del pacchetto completo **Office Enterprise 2013(Windows) e 2011(Mac OS)** in altrettanti dispositivi diversi.   
Vuoi installarlo nel pc di tuo fratello? Puoi. 

L’utilizzo di tali servizi è tuttavia legato alla permanenza dello studente all’interno del mondo Politecnico. Una volta che lo studente terminerà ogni sorta di collaborazione con il Politecnico, avrà tempo 3 mesi per effettuare la migrazione dei dati in altro servizio, o in locale. Lo stesso vale per le licenze Office, che imposteranno il software in modalità di sola lettura una volta chiusa la finestra dei 3 mesi.

Tutte le guide verranno inviate via mail al momento dell’attivazione del servizio.
