---
layout: blog
published: true
category: blog
tags:
  - Associazione
date: '2018-06-12'
authors:
  - Svoltastudenti
title: Sciopero docenti Giugno - Luglio 2018
fb_title: Sciopero docenti Giugno - Luglio 2018

image: 
lang: it
place: Milano
place: Milano
---

Cari ragazzi,

scriviamo questo articolo informativo riguardo lo **sciopero dei professori e ricercatori**, proclamato per l’imminente** sessione estiva (dei mesi di giugno e luglio 2018)**, per mettervi a conoscenza della situazione. 

Come molti già sapranno, questo è il secondo sciopero di questo genere che avviene negli ultimi anni, dopo quello della sessione di recupero dello scorso settembre.

Così come avvenuto a settembre, è stata scritta una_ lettera di proclamazione dello sciopero_ ed è stata firmata da 6857 professori, ricercatori universitari e ricercatori di enti di ricerca, di cui 132 della nostra università. In base a quanto scritto nella lettera, che alleghiamo, le **modalità dello sciopero** consisteranno nell’astensione da parte dei professori e ricercatori aderenti, dallo svolgimento del primo appello della prossima sessione, mentre l’_appello successivo sarà tenuto regolarmente_.

Inoltre, i partecipanti allo sciopero saranno disponibili a tenere un **appello straordinario “ad hoc”** in un giorno successivo al settimo giorno dalla data dello sciopero, per Laureandi e Studenti Erasmus, ove l’appello non tenuto sia l’_ultimo utile per laurearsi o per adempimenti per l’Erasmus_.   
Per ulteriori informazioni e per vedere la lista dei professori firmatari vi invitiamo a leggere la lettera che trovate qui sotto. Vi segnaliamo inoltre che, **se un professore è firmatario della lettera, non è scontato che sciopererà e viceversa.**

Infine gli esami con 5 appelli all’anno (tendenzialmente tutti quelli della scuola 3I ed alcuni degli altri), verranno**riprogrammati dopo 14 giorni** dall’esame per tutti gli studenti, a seguito della decisione della Commissione di Garanzia del 13 aprile. Ciò non sarà garantito per gli esami con più di 5 appelli in un anno accademico.

Noi rappresentanti siamo a stretto contatto con l’amministrazione al fine di **minimizzare i disagi per noi studenti**. C’è molta attenzione riguardo le situazioni più critiche da salvaguardare (laureandi, studenti Erasmus e potenziali candidati al DSU).

Ci teniamo a concludere esplicitando che quella appena riportata è la realtà dei fatti e i professori saranno liberi di operare nel modo che riterranno più giusto.  
Senza entrare nelle ragioni dello sciopero, ne critichiamo (ancora una volta) le modalità. _La sessione estiva è un tappa fondamentale, e a noi, questo, non piace. _

_Vi esortiamo a scriverci e segnalarci i vostri casi particolari di disagio._

* * *

[Lettera Proclamazione Sciopero 16-2-2018](https://new.svoltastudenti.it/wp-content/uploads/Lettera-Proclamazione-Sciopero-16-2-2018.pdf)[Download](https://new.svoltastudenti.it/wp-content/uploads/Lettera-Proclamazione-Sciopero-16-2-2018.pdf)

[Autorizzazione Commissione di Garanzia 13-4-2018](https://new.svoltastudenti.it/wp-content/uploads/Autorizzazione-Commissione-di-Garanzia-13-4-2018.pdf)[Download](https://new.svoltastudenti.it/wp-content/uploads/Autorizzazione-Commissione-di-Garanzia-13-4-2018.pdf)
