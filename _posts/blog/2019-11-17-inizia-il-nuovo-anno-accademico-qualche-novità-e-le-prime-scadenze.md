---
layout: blog
category: it
noBrand: "false"
title: Inizia il nuovo anno accademico, qualche novità e prime scadenze!
tag: Rappresentanza
desc: >-
  Il nuovo anno accademico sta per cominciare e tante sono le novità che lo
  caratterizzeranno tra cui:

  Bando di selezione per le attività di tutorato, 150 ore e nuovi finanziamenti.
article_th: /assets/img/uploads/Inizia_il_nuovo_anno_accademico_qualche_novita_e_le_prime_scadenze.jpg
authors:
  - Alessio Rocca
  - Marco Airoldi
  - Tecla Trifilo
published: true
date: 2019-09-02T13:28:00.277Z
isAmp: "true"
---
Il nuovo anno accademico sta per cominciare e tante sono le novità che lo caratterizzeranno. 

Nelle ultime riunioni del mese di luglio è stata resa nota la predisposizione di una convenzione con Intesa San Paolo al fine di garantire un prestito a condizioni agevolate agli studenti del Politecnico di Milano. Il finanziamento può essere richiesto da tutti gli studenti residenti in Italia e in regola con il percorso di studi. Si tratta di uno strumento il cui fine è quello di permettere di proseguire gli studi in modo sereno coprendo tutti i costi della vita universitaria, dunque sia le rette universitarie annuali, sia materiale didattico sia eventuali quote di affitto per l’alloggio. La somma di denaro ricevuta dovrà essere poi restituita trascorsi due anni dal conseguimento del titolo di studio e le rate potranno essere suddivise in un arco temporale di 15 anni.

Nelle ultime riunioni è stato inoltre approvato il Bando di selezione per le attività di tutorato agli studenti per il primo semestre a.a. 2019/2020, la domanda potrà essere presentata tramite i servizi on-line attraverso la voce “Presentazione domanda collaborazione 150 ore/tutorato” dal 2 al 16 Settembre 2019 e le graduatorie saranno disponibili dal 17 settembre nella stessa sezione dei servizi on-line.

Inoltre vi ricordiamo di consultare la sezione scadenze del sito del Politecnico di Milano per capire entro quando presentare, rispetto a corso di laurea e anno di frequenza, il proprio piano di studi.

Cogliamo l’occasione per fare i migliori auguri a tutti gli studenti che stanno affrontando la sessione di settembre

Tecla Trifilò, rappresentante degli studenti in Consiglio di Amministrazione 

<mailto:tecla.trifilo@svoltastudenti.it>

Marco Airoldi e Alessio Rocca, rappresentanti degli studenti in Senato Accademico

[marco.airoldi@svoltastudenti.it ](mailto:marco.airoldi@svoltastudenti.it)

<mailto:alessio.rocca@svoltastudenti.it>
