---
layout: blog
category: it
noBrand: "false"
title: Dai tavoli di coordinamento Città Studi Campus Sostenibile
tag: Rappresentanza
desc: Dai tavoli di coordinamento del progetto Città Studi Campus Sostenibile
  PoliMi e UniMi
article_th: /assets/img/uploads/article_placeholder.png
authors:
  - Vincenzo Giannico
published: true
date: 2014-03-18T00:00:00.000Z
isAmp: "true"
---

Si sono svolti in data 19 Febbraio e 18 Marzo due tavoli di coordinamento del progetto **CSCS - Città Studi Campus Sostenibile Politecnico di Milano e Università degli Studi di Milano**, in cui la rappresentanza è invitata a partecipare per divulgare e promuovere le attività presso gli studenti. Il progetto si articola come "un laboratorio per la città di Milano" con iniziative di progettazione e divulgazione di pratiche di sostenibilità ambientale. I ricercatori, gli studenti, e gli abitanti del quartiere sono invitati a partecipare ai 4 tavoli tematizzati: **People, Energy, Environment, Accessibility, City**. Ai tavoli di coordinamenti sono presenti i referenti interni dei due Atenei coinvolti e i referenti dei progetti specifici sviluppati nei tavoli.

Ha aperto il tavolo di coordinamento la presentazione della riorganizzazione del portale web del progetto ([www.campus-sostenibile.polimi.it/](http://www.campus-sostenibile.polimi.it/)), che a breve verrà modificato: l'homepage sarà "specchio" delle attività sui social network e quindi il sito avrà una maggiore integrazione con questi. Sui social, oltre a promuovere le proprie iniziative, le pagina dedicata a CSCS, condivideranno notizie da altre fonti che potranno arricchirne i contenuti. Potete già da ora seguire Città Studi Campus Sostenibile su Facebook ([https://www.facebook.com](https://www.facebook.com/)) e Twitter ([https://twitter.com/CampusSos](https://twitter.com/CampusSos)).

Come secondo punto all'ordine del giorno sono state inoltre presentate le caratteristiche principali dell'evento **Giornate della Sostenibiltà: Focus Ambiente** che avrà luogo a Milano, Auditorium Comunale di Via Valvassori Peroni, Venerdì 21 Marzo 2014. L'evento dedicato alla sostenibilità ambientale si rivolge al quartiere Città Studi e agli studenti, con seminari e una sessione di Ask the scientist promossi dai docenti e dai ricercatori dei due Atenei. Verranno presentati gli esiti delle ricerce sviluppate in Campus Sostenibile, con l'obiettivo di aprire un confronto con la comunità locale.

Oltre a questo appuntamento, il Tavolo People-UniMi promuove un appuntamento previsto per il prossimo Ottobre in concomitanza con l'evento della Notte dei ricercatori: una Giornata della Sostenibilità sulla Divulgazione scientifica del sapere, presentandone il percorso storico, con una riflessione teorica e pratica: dalla ricerca ai giochi matematici.

Alle riunioni di coordinamento sono stati esposti alcuni aggiornamenti dei lavori curati dai Tavoli City e People. I referenti del Tavolo City hanno presentato gli esiti della ricerca **Smart Plan** e nuovi input per Piazza Leonardo, con la redazione delle "Linee guida per il rinnovamento di P.zza Leonardo" i cui destinatari saranno il Vice Sindaco e Ass. De Cesaris e tutti i referenti di CSCS. Il documento si compone di un'analisi morfologica della piazza, la descrizione di alcune azioni già praticate nello scorso anno (tra cui RiconquistaMi e MiMuovo), e si conclude con indicazioni operative e l'approfondimento di un progetto per la piazza Leonardo Da Vinci. Ne emerge una piazza Leonardo intesa come Piazza-Giardino, costituita da 3 grandi ambiti: uno caratterizzato dallo scambio con dei percorsi meglio ridefiniti, uno spazio sosta/ricreativo, ed invine una porzione bosco.

Dal Tavolo People sono stati presentati gli "small experiment" elaborati dagli studenti dei 2 atenei durante alcuni insegnamenti, toccando temi quali la riappropriazione e la rivitalizzazione degli spazi pubblici della piazza, e progetti specifici dal titolo**"Reinventare MyChef"**, con proposte per migliorare in termini di sostenibilità ambientale il servizio che il punto ristoro inserito dentro il Politecnico offre.

Altro punto all'ordine del giorno la verifica di avanzamento dei **progetti in corso presso le sedi del Politecnico**, quali quello di pedonalizzazione e collegamento ciclabile tra la stazione di Villapizzone e la stazione di Bovisa, e il progetto studentesco**PoliCiclo**: tra alcune difficoltà burocratiche si potrà realizzare la prima ciclofficina interna al Politecnico presso il Campus Durando gestita dagli studenti stessi.

Verrà poi riservato un importante momento di riflessione riguardo al progetto di **riorganizzazione degli spazi esterni all'Edificio Trifoglio**: come realizzare le intenzioni emerse dai concorsi di idee, dai progetti interni, e dagli esiti di alcuni laboratori di progettazione della Scuola di Architettura e Società che da anni lavorano sulla piazza? CSCS dovrà tradurli in una proposta concreta da realizzarsi.

Infine segnaliamo due ultime notizie: **BMW** sarà partner del progetto Città Studi Campus Sostenibile. L'azienda ha già lavorato con l'Ateneo anche in passato (sponsor del 150esimo). Questa collaborazione si traduce un progetto di Car sharing: "Per promuovere la mobilità sostenibile del Politecnico di Milano, BMWi ha messo a disposizione dell'Ateneo due automobili elettriche BMW i3.

Questo ha permesso di organizzare un servizio di car sharing di Ateneo.

Dal 5 Marzo al 30 Aprile tutti i dipendenti del Politecnico di Milano hanno a disposizione per spostamenti di servizio due BMW i3."

La seconda notizia riguarda il corner mobile **Centro Ambientale Mobile** (CAM) di AMSA: sarà presente in p.zza Leonardo Da Vinci, una volta al mese dalle 8:00 alle 13:00, da Marzo a Novembre 2014, per una campagna di sesibilizzazione e informazione sulla raccolta differenziata. Ecco il calendario:

*   28 marzo 2014
*   23 maggio 2014
*   27 giugno 2014
*   25 luglio 2014
*   26 settembre 2014
*   24 ottobre 2014
*   28 novembre 2014

Chiudiamo il resoconto ricordando di nuovo l'appuntamento previsto per **Venerdì 21 Marzo**, presso l'Auditorium di Via Valvassori Peroni, con le **Giornate della Sostenibilità: Focus Ambiente**. Vi rimandiamo alla pagina del programma con la descrizione dettagliata della manifestazione.

[http://www.campus-sostenibile.polimi.it/web/guest/giornata-della-sostenibilita-2014](http://www.campus-sostenibile.polimi.it/web/guest/giornata-della-sostenibilita-2014)

Modulo di registrazione all'evento:  
[http://www.campus-sostenibile.polimi.it/web/guest/registrazione_21marzo](http://www.campus-sostenibile.polimi.it/web/guest/registrazione_21marzo)

Valentina Rao
