---
layout: blog
published: 'true'
category: blog
title: 'News dalla rappresentanza: tutorato peer-to-peer e Difensore degli Studenti'
tags:
  - Consiglio degli Studenti
  - Ingegneria Industriale e dell’Informazione
  - Rappresentanza
  - Senato Accademico
date: 2020-01-13T17:34:20.955Z
authors: Alessio Rocca
relEn: '-'
image: /assets/img/uploads/photo5954917803549108495-1.jpg
---
Grandi novità dalla rappresentanza.

Arriva il tutorato peer-to-peer!

La lezione tra pari funziona sempre. Sei uno studente del terzo anno di una triennale della scuola di ingegneria industriale e dell’informazione e hai una media di almeno 25? Puoi candidarti per essere tutor dei tuoi colleghi del primo o del secondo anno e potrei decidere quali materie “impartire”. È dunque indetto un concorso di selezione riservato agli studenti iscritti al terzo anno di un corso di laurea triennale delle Scuole di Ingegneria, finalizzato alla stesura delle graduatorie degli aventi titolo a prestare attività di tutorato peer-to-peer. Hanno diritto a partecipare alla selezione tutti gli studenti iscritti per l’a.a. 2019/20 al 3° anno di un corso di laurea triennale delle Scuole di Ingegneria che abbiano conseguito, alla data del 31 ottobre almeno 90 CFU con una media pesata > a 25. La domanda di partecipazione deve essere presentata tramite apposita funzione disponibile dai servizi on line (sezione Richieste di ammissione>Ammissione a procedure di selezione) entro le ore 12.00 (ora italiana) del 24 gennaio 2020.

Un’altra grande novità degli ultimi mesi è che il Consiglio degli Studenti ha nominato il nuovo Difensore degli Studenti, si tratta della Professoressa Mara Tanelli.

Vi ricordiamo che Il Difensore degli Studenti tutela lo studente garantendolo da ogni ritorsione e interviene a seguito di una denuncia non anonima. Il Difensore svolge adeguata istruttoria cercando di dirimere la questione e, ove non sia possibile, informa, secondo il tipo di problema (il Presidente del CCS; il Preside della Scuola; il Presidente della Commissione Paritetica; il Rettore; i Rappresentanti degli studenti in Senato Accademico) Il Difensore infine comunica al denunciante e ai rappresentanti degli studenti l’esito dell’istruttoria.

Vi informiamo infine che è stato inoltre rivisto il codice di Condotta del Politecnico di Milano, che vi invitiamo a leggere dalla pagina “normativa” del Politecnico.

Vi auguriamo buona sessione!



Tecla Trifilò, rappresentante degli studenti in Consiglio di Amministrazione

tecla.trifilò@svoltastudenti.it

Marco Airoldi e Alessio Rocca, rappresentanti degli studenti in Senato Accademico

marco.airoldi@svoltastudenti.it

alessio.rocca@svoltastudenti.it