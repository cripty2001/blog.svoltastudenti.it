---
layout: blog
category: it
noBrand: "false"
title: Distributori d'acqua potabile, rinnovo macchinette e sostenibilità
tag: Rappresentanza
desc: >-
  Il PoliMi diventa ancora più sostenibile:

  nuovi distributori di acqua naturale e gassata, sostituzione di tutte le vecchie macchinette, bicchieri Hybrid e palette compostabili e piatti per celiaci.
article_th: /assets/img/uploads/Distributori-di-acqua-potabile-e-rinnovo-macchinette.png
authors:
  - Alessio Rocca
published: true
date: 2019-10-30T15:10:02.851Z
isAmp: "true"
---
Il PoliMi diventa ancora più sostenibile con la sostituzione di tutte le vecchie macchinette ed il loro rinnovo!

Da oggi al 30 Novembre, infatti, in tutti i Campus (Leonardo, Bovisa, Lecco, Como, Mantova, Cremona e Piacenza) assisteremo a un profondo cambiamento nel modo di fare pausa.

La questione ambientale sta molto a cuore al nostro Ateneo e sprecare inutilmente non rientra nelle nostre intenzioni quindi la vera domanda è ‘Perché no?’

I nuovi distributori saranno di classe energetica A, A+ , A++ e tutti dotati di autospegnimento per il risparmio energetico (funzione di Energy saving) e di illuminazione a LED.

Ma non finisce qui! I bicchieri delle bevande calde saranno Hybrid e le palette compostabili, ad eccezione del Polo di Mantova dove saranno di carta Bio-Ware e le palette biodegradabili.

Inoltre sarà possibile utilizzare le proprie tazze e bicchieri per ridurre ancora lo spreco giornaliero del nostro Ateneo.

Grandi cambiamenti anche per i pagamenti: sarà infatti possibile pagare con contanti, chiavetta o tessera elettronica ricaricabile, carta di credito, di debito, bancomat e APP su tutti i distributori e su alcune macchinette per ogni edificio sarà installato un sistema di ricarica delle chiavette tramite banconote.

In fase sperimentale saranno installati anche distributori per l’erogazione di primi e secondi piatti, prenotabili anche via APP, da prelevare e scaldare nei microonde.

Come qui sopra detto si tratta di un esperimento quindi ve ne saranno 3 nel campus Leonardo e 2 in Bovisa e almeno in un distributore per edificio vi saranno piatti per celiaci.

Saranno inoltre aggiunti, nei vari campus, 24 distributori di acqua naturale potabile e microfiltrata e 15 che forniranno anche acqua gassata.

Vi ricordiamo di svuotare il credito delle vostre chiavette, in quanto questo non potrà più essere restituito. Seguiteci sui social @svoltastudenti per sapere le posizioni esatte dei distributori e per scoprire quando e come ritirare la cauzione delle chiavette!
