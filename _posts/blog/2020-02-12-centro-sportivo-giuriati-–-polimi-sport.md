---
layout: blog
category: it
isAmp: "true"
noBrand: "false"
title: Centro sportivo Giuriati – POLIMI SPORT
tag: Rappresentanza
desc: Centro sportivo Giuriati – POLIMI SPORT
article_th: /assets/img/uploads/article_placeholder.png
authors:
  - Guido Sassaroli
published: true
date: 2020-02-12T15:08:25.753Z
---
Il centro sportivo Mario Giuriati si trova all’interno del campus Leonardo del Politecnico di Milano e dal 2008 è il centro sportivo di riferimento per tutti gli studenti del nostro Ateneo.

L’idea alla base del POLIMI SPORT è perseguire lo “sport per tutti” e fin dal principio il nostro Ateneo si è mostrato propenso ad investire nello sport attraverso numerose attività, fino ad arrivare ad ottobre 2019, quando sono partiti i lavori per la realizzazione di un progetto veramente ambizioso: il nuovo centro Giuriati.

Il progetto prevede la riqualifica delle strutture già presenti: includendo il rifacimento pista di atletica, il rinnovo del campo da rugby e calcio a 11 che sarà in erba naturale, la ristrutturazione degli spazi interni della palazzina, delle tribune (con capienza 1000 posti) e degli spogliatoi.

Inoltre è inclusa la costruzione di nuove infrastrutture. Sono infatti già iniziati i cantieri per la realizzazione di un centro fitness, con ulteriori spogliatoi, e di un palazzetto dello sport per basket e volley.
Oltre a queste nuove strutture è prevista la realizzazione di un ulteriore campo da calcio a 5, di due campi da paddle, di un playground per il basket e di un’area dedicata al calisthenics e agli esercizi a corpo libero.
Verrà inoltre installato un impianto di illuminazione a led che permetterà di usufruire dell’intero centro anche la sera, contenendo i costi dell’illuminazione.

Il nuovo centro Giuriati non sarà solo un punto di riferimento per la cittadinanza Milanese, ma diventerà l’anima sportiva della comunità del Politecnico, un luogo di integrazione e condivisione.
Lo sport ti allena al sacrificio, alla fatica, ti insegna ad accogliere sfide e a superare le sconfitte.

Avere un impianto sportivo moderno e all’avanguardia permetterà ad ogni studente che gravita attorno al campus Leonardo (speriamo di potervi annunciare presto lo stesso per il campus Bovisa) di trarre quei benefici molto importanti per la vita universitaria, includendo lo sport a pieno titolo nella sua quotidianità accademica, mettendo in pratica quel principio di #beyondlessons a cui tanto teniamo e che cerchiamo di portare quotidianamente negli organi di rappresentanza.

Stay tuned!