---
layout: blog
category: it
isAmp: "true"
noBrand: "false"
title: I° MEETING STUDENTI UNIVERSITARI REGIONE LOMBARDIA
tag: Rappresentanza
desc: I° MEETING STUDENTI UNIVERSITARI REGIONE LOMBARDIA
article_th: /assets/img/uploads/article_placeholder.png
authors:
  - Fabio Frassini
published: true
date: 2012-06-29T00:00:00.000Z
---

L'8 e il 9 Giugno il nostro vicepresidente del consiglio degli studenti ha partecipato al I° Meeting degli studenti universitari della regione Lombardia tenutosi a Cremona.

Il progetto, organizzato grazie al supporto dell'ANCI e promosso dal Dipartimento della Gioventù - Presidenza del Consiglio dei Ministri, ha visto la partecipazione di numerosi rappresentanti provenienti da realtà universitarie differenti collocate sul territorio lombardo.

Il Meeting si è presentato come promotore della realizzazione di una consulta regionale in cui tutti i rappresentanti degli studenti del territorio possono partecipare, tessendo una rete di oggetti che ragionano insieme su tematiche comuni.

La due giorni, ha affrontato temi come l'associazionismo, le sue tipologie, le normative di riferimento alla rappresentanza universitaria, l'organizzazione del lavoro e le problematiche comuni che toccano le diverse università della Lombardia.

Nel corso del meeting sono intervenuti attori di estrazione sociale differente, dall'assessore alle politiche giovanili del comune di Cremona al ricercatore del Politecnico di Milano, dal consigliere comunale di Milano al responsabile del Cisvol di Crema, tutti con l'intento di portare la propria esperienza e contribuire all'approfondimento di tematiche ricorrenti ed importanti nel mondo universitario.

Tutti i rappresentanti si sono lasciati dandosi l'appuntamento a Novembre e fissando degli obiettivi chiari come il coinvolgimento delle realtà che non hanno preso parte a questa prima edizione, la promozione della conoscenza e lo scambio di informazioni tra le università, il lavoro congiunto su temi specifici ed infine la comunicazione costante.

Inoltre data la calorosa accoglienza riservata al nostro e agli altri rappresentanti, SVOLTASTUDENTI ringrazia nel modo più assoluto gli organizzatori di questo interessantissimo evento, il Comune di Cremona per l'ospitalità e Camilla, Elena e Cosmin per l'intraprendenza e la professionalità mostrata.
