---
layout: blog
category: it
isAmp: "true"
noBrand: "false"
title: Comunicato Confederazione - Unilab SvoltaStudenti CNSU ottobre 2013
tag: Rappresentanza
desc: Comunicato Confederazione - Unilab SvoltaStudenti CNSU ottobre 2013
article_th: /assets/img/uploads/article_placeholder.png
authors:
  - Vincenzo Giannico
published: true
date: 2013-10-30T00:00:00.000Z
---

Si è conclusa la due giorni del CNSU che ha visto partecipi i consiglieri di Confederazione - Unilab SvoltaStudenti Angelo Antinoro, Vincenzo Giannico e Francesco Testa.

Il Presidente Andrea Fiorini ha nominato Vicepresidente Lorenzo Roesel, CLDS ed Angelo Antinoro Segretario dell'Ufficio di Presidenza. Sulla prima nomina il gruppo Confederazione - Unilab SvoltaStudenti si è espresso in seduta attraverso una dichiarazione del capogruppo Vincenzo Giannico: " La scelta del Presidente Fiorini e del suo gruppo Udu, è stata presa senza consultare il resto delle forze componenti la maggioranza. Ovviamente è in netto contrasto con quanto auspicato ad inizio mandato e tradisce i principi con cui questa maggioranza si è formata e con i quali è stato nominato questo Presidente, principi di rottura con lo scorso mandato CNSU. D'altronde, ci auguriamo che questa scelta politica, possa non incidere negativamente con gli obiettivi programmatici e la volontà di lavorare che questo organo e questa maggioranza si sono posti fin dall'inizio."Successivamente si sono formate le Commissioni sul diritto allo studio, sulla condizione studentesca, sulla didattica, sui rapporti con il mondo del lavoro, sull'orientamento e sull'internazionalizzazione. Quest'ultima è stata affidata alla presidenza di Vincenzo Giannico.

I lavori si sono conclusi nella seconda giornata con l'approvazione di mozioni discusse all'interno delle Commissioni, quindi il consesso si è sciolto e si è dato appuntamento al 28 Novembre.

_Vincenzo Giannico  
_Capogruppo Confederazione - Unilab SvoltaStudenti
