---
layout: blog
category: it
isAmp: "true"
noBrand: "false"
title: Nuova Laurea Magistrale Ingegneria Matematica
tag: Rappresentanza
desc: Nuova Laurea Magistrale Ingegneria Matematica
article_th: /assets/img/uploads/article_placeholder.png
authors:
  - Luca Sosta
  - Davide Lo Piccolo
published: true
date: 2020-05-14T14:59:40.683Z
---
<!--StartFragment-->

Passati vari mesi dall’insediamento, vogliamo aggiornarvi sul lavoro che il Consiglio del Corso di Studi ha effettuato e sulle decisioni che abbiamo preso.

**Dal prossimo anno sarà possibile svolgere in Erasmus anche l’esame**, obbligatorio per tutti i major delle lauree magistrali, di ALGORITHMS AND PARALLEL COMPUTING, che costituiva, insieme a REAL AND FUNCTIONAL ANALYSIS, un’eccezione alle possibilità di scelte di esami all’estero.

**La Doppia Laurea Magistrale con ENSIEE** verrà modificata, passando da un totale di 180 CFU a 150 CFU. Tale scelta è stata effettuata per rendere meno dispendioso in termini temporali il percorso Doppia Laurea, poiché rappresenta un fattore limitante.

**Abbiamo attivato un monitoraggio dei corsi scaglionati** (attualmente primo e secondo anno), volto a garantire l’equità delle modalità di esame e di valutazione. Inoltre verranno analizzati i dati provenienti dalle esercitazioni parallele, per assicurare l’assenza di evidenti sbilanciamenti che portano a ”migrazioni” da un esercitatore all’altro.

Abbiamo modificato le possibilità per i corsi a scelta del secondo semestre del III anno, ovvero vengono soppresse le versioni da 5 CFU dei corsi di MODELLI E METODI DELL’INFERENZA STATISTICA e di METODI ANALITICI E NUMERICI DELLE E.D.P. che erano scelti da un numero estremamente limitato di studenti e questa decisione ha permessa l’eliminazione di limitazioni nelle scelte didattiche nelle versioni da 10 CFU, andando a favorire la quasi totalità degli studenti.

**Il cambiamento maggiore e di cui andiamo più fieri riguarda il nuovo manifesto della Laurea Magistrale**, che sarà valido già dal prossimo anno. Oltre alla modifica del manifesto stesso, l’idea è di rendere molto più flessibile la scelta del piano di studi; a tal proposito la bozza del manifesto è stata resa disponibile a tutti gli studenti prima della scadenza per la modifica semestrale, per permettere a coloro che già frequentano la laurea magistrale di modificare le proprie scelte pregresse in funzione del nuovo manifesto

Dal prossimo anno saranno erogati dal nostro Corso di Studi ben 11 nuovi corsi, in modalità non onerosa per il primo anno e onerosa dal seguente in caso di conferma:

* COMPUTATIONAL STATISTICS (8 CFU, 3 DI)
* COMPUTATIONAL TECHNIQUES FOR MOLECULAR MODELLING (4+4 CFU)
* DETERMINISTIC AND STOCHASTIC OPTIMAL CONTROL THE- ORY (5 CFU)
* DISCRETE AND GEOMETRIC TOMOGRAPHY (5 CFU)
* DYNAMICAL SYSTEM (5 CFU)
* FINTECH (8 CFU, 3 DI)
* LOW FREQUENCY COMPUTATIONAL ELECTROMAGNETICS (5 CFU)
* NON-PARAMETRIC STATISTICS (8 CFU, 3 DI)
* NUMERICAL ANALYSIS FOR MACHINE LEARNING (8 CFU – 10 CFU, 2 DI)
* REACTION-DIFFUSION EQUATIONS (5 CFU)
* TOPOLOGIA ALGEBRICA COMPUTAZIONALE (5 CFU)

**Oltre a questi, verranno anche aggiunti molti altri corsi mutuati da altri Corsi di Studi**, che non staremo a elencare qui vista la quantità. Il cambiamento più significativo a nostro parere è l’ampliamento del gruppo ING, che passa da soli 5 esami a ben 25, togliendo le forzature che spesso i piani di studio erano costretti a subire.

Nonostante il nuovo manifesto non contenga i vecchi Percorsi Autonomi Autorizzati (PAA), questi rimarranno validi, sia per chi già ne stava svolgendo uno, sia per chi lo voglia cominciare nei prossimi anni.

Un caro saluto dai vostri rappresentanti. Siamo disponibili per ogni vostra curiosità o informazione!

<!--EndFragment-->