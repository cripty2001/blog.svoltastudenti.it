---
layout: blog
category: it
isAmp: "true"
noBrand: "false"
title: La Bovisa del futuro
tag: Rappresentanza
desc: La Bovisa del futuro
article_th: /assets/img/uploads/article_placeholder.png
authors:
  - Alessio Rocca
  - Marco Airoldi
  - Tecla Trifilo
published: true
date: 2020-10-25T15:37:39.849Z
---
Gli organi di Governo del Politecnico di Milano nelle riunioni di aprile hanno approvato un grande progetto: **“LA GOCCIA E IL DISTRETTO DI BOVISA – PROGETTO DI RIQUALIFICAZIONE de IL PARCO DEI GASOMETRI”, trovate in conclusione dell’articolo qualche immagine.**

Il recupero dei Gasometri rappresenta una straordinaria ed imperdibile opportunità per il Politecnico e per Milano.

Un progetto di innovazione tecnologica, di infrastrutturazione urbana, di implementazione universitaria, realizzato all’interno di un’area fortemente connotata nel contesto urbano e nel panorama della Città metropolitana milanese.

Un progetto di innovazione architettonica e di design, che conserva e valorizza le testimonianze storiche materiche e tecnologiche delle strutture esistenti, integrandole in una dotazione tipologica, tecnologica e prestazionale all’avanguardia.

Il progetto di riqualificazione del “Parco dei gasometri” possiede tutte le caratteristiche per poter permettere che anche a Milano si realizzi un Distretto paragonabile ai più famosi a livello internazionale, capace di raggiungere quella dimensione indispensabile ad abilitare dinamiche virtuose. 

Per effetto dell’elevato valore iconico dei Gasometri e sulla scorta di molti esempi positivi esistenti nel contesto europeo, diverranno straordinari contenitori di alcune delle funzioni trainanti il mondo dell’innovazione, dell’imprenditoria, della formazione e della cultura.

l Parco dei gasometri non è solamente uno spazio aperto verde, ma è un Parco all’interno del quale prende forma l’attività, l’interazione, lo scambio tra Università e Città; un luogo dotato di attrezzature sportive non per la competizione ma per lo sport inteso come attività sociale, di svago e di aggregazione.

**Il primo gasometro, posto a Nord dell’area, è destinato ad ospitare attività connesse alla pratica sportiva in circa 10.000 mq e comprende diverse tipologie di sport sia indoor che outdoor.**

Disposto su 4 livelli presenta al piano interrato -4,20 ml una vasca da 16×25 ml che permette l’omologazione per le competizioni regionali e nazionali di pallanuoto e nuoto, e una vasca a carattere ludico della misura di 6×11 ml. Al medesimo livello sono previsti quattro blocchi di spogliatoi a supporto delle attività natatorie. Il livello 0,00, organizzato e suddiviso secondo le diverse tipologie di fruitori, è quello dedicato alle connessioni dirette verso il Parco. Il terzo livello rappresenta il vero e proprio “palazzetto” dove è possibile praticare sport di squadra (pallacanestro, pallavolo e calcio a 5) con una tribuna che può ospitare fino a circa 500 posti.

Il quarto livello contiene due campi da paddle, con relativi spogliatoi, e una mensa per 150 coperti, mentre l’ultimo livello ospita un campo outdoor multifunzionale in una cornice disegnata da terrazze verdi ed uno spazio bistrot per 60 coperti.

**Il secondo gasometro è un vero e proprio incubatore di imprese di circa 14.000 mq, che elegge la sua accattivante immagine ad elemento attrattivo di marketing territoriale strategico.** Costituito da sette livelli il nuovo edificio è organizzato attraverso quattro volumi per il collegamento verticale (al cui interno sono posti i vani scala con ascensori e blocco di servizi igienici) che suddividono in maniera simmetrica la superficie del gasometro.

I primi due livelli raggiungono la quota del basamento metallico opaco esistente ed accolgono le funzioni più pubbliche: Auditorium di 300 posti a doppia altezza, Spazio flessibile per eventi e mostre, Aule meeting, Aule per la formazione ed alcuni spazi di lavoro collettivo.\
Il terzo livello del nuovo edificio è interamente dedicato agli impianti ed alle attrezzature tecniche, qui allocate per poter organizzare la copertura dell’edificio con spazi verdi e dotazioni a terrazzo per la sosta all’aria aperta.

All’interno del quarto, del quinto e del sesto livello trovano posto gli uffici per le start up e le imprese in una organizzazione planimetrica flessibile e funzionale che lascia ampi spazi organizzativi per la personalizzazione dei locali, presentando sia open-space che una dotazione di uffici a conformazione più chiusa.

Il settimo livello denominato “Giardino” presenta una dotazione con ampi spazi per il lavoro informale, singolo o in gruppo, in una cornice disegnata da terrazze verdi ed un bar caffetteria.

Speriamo vi abbiano interessato le ultime novità, per qualunque domanda o semplice curiosità siamo a disposizione!

Un caro saluto

![](/assets/img/uploads/1-1-768x458.png)

![](/assets/img/uploads/2-1.png)

![](/assets/img/uploads/3-1-768x459.png)

![](/assets/img/uploads/4-1-768x457.png)

![](/assets/img/uploads/5-768x433.png)

![](/assets/img/uploads/6-768x433.png)

![](/assets/img/uploads/7-768x432.png)

![](/assets/img/uploads/8-768x432.png)



![](/assets/img/uploads/8-768x432.png)



![](/assets/img/uploads/9-768x432.png)



![](/assets/img/uploads/10-768x432.png)



![](/assets/img/uploads/11-768x434.png)



![](/assets/img/uploads/12-768x433.png)



![](/assets/img/uploads/13-768x431.png)



![](/assets/img/uploads/14-768x649.png)