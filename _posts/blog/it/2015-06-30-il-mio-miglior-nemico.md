---
layout: blog
category: it
isAmp: "true"
noBrand: "false"
title: Il mio miglior nemico
tag: Rappresentanza
desc: A pochi giorni dai risultati delle elezioni per la rappresentanza
  studentesca, durante la prima convocazione del Consiglio degli Studenti è
  successo qualcosa che necessita qualche spiegazione.
article_th: /assets/img/uploads/article_placeholder.png
authors:
  - Valentina Rao
published: true
date: 2015-06-30T00:00:00.000Z
---
Oggi, a pochi giorni dai risultati delle elezioni per la rappresentanza studentesca, durante la prima convocazione del **Consiglio degli Studenti**, l’organo che riunisce tutti i rappresentanti eletti, è successo qualcosa che necessita qualche spiegazione.

Facciamo un passo indietro a prima delle elezioni. Durante la campagna elettorale, come avete potuto notare, **La Terna Sinistrorsa** in nome di onestà intellettuale e trasparenza, i baluardi della loro campagna, ha tenuto ad informare gli studenti riguardo la vicinanza di **Lista Aperta** a Comunione e Liberazione distribuendo volantini denigratori nei loro confronti.

Terminate le elezioni, le urne hanno stabilito che al consiglio degli studenti venissero eletti **15 rappresentanti in seno alla nostra lista Svoltastudenti**, 15 in seno a Lista aperta e solo 6 in seno a La Terna Sinistrorsa.

Tornando ad oggi, in nome di quell’onestà intellettuale troppo spesso usata impropriamente, sentiamo il bisogno di comunicarvi che **le elezioni all’interno del Consiglio degli Studenti hanno sancito la pace fra le due liste** che evidentemente hanno deciso di chiudere il finto contrasto spartendosi le cariche di ateneo.

Noi, rimanendo fedeli ad un ideale di università del tutto innovativo, **abbiamo votato un nostro candidato per tutte le cariche**, pur sapendo di non avere, a conti fatti, la maggioranza perché a valle dell’accordo tutte le votazioni sono finite con lo stesso risultato: **15 a 21**.

Nonostante la politica si nutra spesso di compromessi, bisogna trovare il coraggio di "stare dritti", non piegarsi a giochi e sotterfugi per tentare di non restare esclusi dal sistema, continuare a sostenere i propri valori, per corretti e condivisibili che siano, **per rispetto delle persone che hanno scelto di mettere una X sul simbolo che si sta rappresentando**. C'è tanto dispiacere, per chi si piega, per la paura di spezzarsi.

Noi comunque lavoreremo a testa alta come sempre e saremo sempre disponibili a collaborare con chi vuole un'università meritocratica, che punti all'eccellenza e che sia proiettata al Mondo e al futuro.