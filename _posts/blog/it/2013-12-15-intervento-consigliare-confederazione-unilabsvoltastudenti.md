---
layout: blog
category: it
isAmp: "true"
noBrand: "false"
title: Intervento consigliare Confederazione - UnilabSvoltaStudenti
tag: Rappresentanza
desc: Intervento consigliare Confederazione - UnilabSvoltaStudenti
article_th: /assets/img/uploads/article_placeholder.png
authors:
  - Vincenzo Giannico
published: true
date: 2013-12-15T00:00:00.000Z
---

Pubblichiamo l’interrogazione parlamentare scritta per il Ministro dell’Istruzione, Università e Ricerca Carrozza dal nostro Vincenzo Giannico e dagli altri rappresentanti del gruppo consiliare Unilab-Svoltastudenti in Consiglio Nazionale degli Studenti Universitari.

> **Onorevole Ministro Carrozza**,
> 
>   
> Ai fini di sfruttare al massimo l'occasione, abbiamo elaborato, quasi in forma di tweet, una sintesi in tre punti degli aspetti su cui stiamo concentrando la nostra attività di rappresentanti.  
>   
> **Internazionalizzazione**  
>   
> Nel dl Istruzione vengono approvati interventi di vario genere, ma non c'è nessun accenno ad iniziative sul tema. Sono ben note le opportunità culturali, lavorative e didattiche che l'apertura internazionale può portare al sistema Italiano, ma ad oggi non vengono intraprese azioni importanti su questo fronte, ad eccezione di sporadiche ma coraggiose proposte come quella del**Politecnico di Milano**. Ecco onorevole ministro, come lei sa, a breve  il Consiglio di Stato si esprimerà sulla **sentenza del Tar**che decide sull'impugnazione di quella proposta, e le chiedo: perchè non intervenire immediatamente, ad es. con decretazione d'urgenza, per evitare che si possa creare un **pericoloso precedente** giurisprudenziale che strozzerebbe le prospettive di internazionalizzazione? Ricordiamo: sarebbe fondato sulla norma di un certamente datato regio decreto del 1933. Venerdì saremo insieme al Politecnico -** studenti, italiani e non, sperano in una bella notizia**.   
>   
> Ultimi due brevissimi accenni:  
>   
> 2. Nell'ambito dell'art. 34 della Costituzione, che sancisce una vera e propria alleanza tra la Repubblica Italiana e gli "studenti capaci e meritevoli, privi di mezzi", è stato creato un sistema che considera le diverse fattispecie a cui il **DSU **deve dare una risposta. **Le chiedo**: è oggetto di analisi del suo ministero il problema costituito dalla situazioni in cui divorzi, studenti stranieri e studenti indipendenti riescono a sfruttare le trame della normativa per godere di benefici di cui **non avrebbero invece bisogno**? La risposta deve arrivare dal ministero, data l'**inesistente autonomia degli atenei sul tema**, atenei che invece ben conoscono queste situazioni.   
>   
> 3. Ultima cosa: **bonus maturità**. Una speranza oltre che una domanda: piuttosto che provare dubbi rimedi statistici correttivi di quel numero, da 60 a 100 e lode, che pretende di avere valore informativo sullo studente che vuole proseguire gli studi in università, quando penseremo al nostro **datato sistema** di istruzione superiore, così diverso e lontano dagli altri modelli europei di comparabilità e qualità informativa in tema di esami e certificazioni? 
> 
> Interrogazione Parlamentare di Vincenzo Giannico
