---
layout: blog
category: it
isAmp: "true"
noBrand: "false"
title: AGGIORNAMENTO SCIOPERO - Comunicato Congiunto
tag: Associazione
desc: AGGIORNAMENTO SCIOPERO - Comunicato Congiunto
article_th: /assets/img/uploads/article_placeholder.png
authors:
  - Ennio Visconti
published: true
date: 2017-08-29T00:00:00.000Z
---

È cominciata la sessione autunnale e con essa lo sciopero degli appelli proclamato dal Movimento per la Dignità della Docenza Universitaria. Vi ricordiamo che:

*   Allo sciopero potranno partecipare **tutti i professori** e ricercatori universitari e non solamente i firmatari dell’appello dello sciopero: quelle firme indicavano una volontà di supporto dell’iniziativa e adesione e non hanno alcuna implicazione formale sull’astensione o meno dall’esame di profitto.
*   I professori e ricercatori che dovessero scioperare **non sono obbligati a comunicare a nessuno preventivamente la volontà di scioperare**, quindi non sono obbligati a comunicarlo né agli studenti né al rettore. Dovranno comunicare l’astensione dall’esame solamente al MIUR e ai promotori dello sciopero, successivamente. **Potete contattare direttamente i vostri docenti**per chiedere se aderiranno allo sciopero, ma loro non saranno obbligati a rispondervi.
*   Lo sciopero riguarderà **solo il primo appello della sessione**: per i corsi con un solo appello in questa sessione verrà garantita l’erogazione di un **appello straordinario**.
*   Ai **laureandi **sarà comunque garantita la possibilità di laurearsi in questa sessione. Il Poli è in continuo lavoro per ricercare le modalità più adeguate per minimizzare i disagi per i laureandi.
*   Nel caso in cui un vostro docente non si presenti in aula nella data previsto per l’appello ordinario vi invitiamo a segnalarlo via mail alla Presidenza della vostra Scuola: [presidenza3i@polimi.it](mailto:presidenza3i@polimi.it)(IngIndInf); [presidenza-auic@polimi.it](mailto:presidenza-auic@polimi.it) (AUIC); [ingegneria.primafacolta@polimi.it](mailto:ingegneria.primafacolta@polimi.it) (ICAT); [milena.digennaro@polimi.it](mailto:milena.digennaro@polimi.it) (Design)
*   A meno di indicazioni esplicite e inequivocabili da parte dei vostri docenti **presentatevi in aula**per la data prevista per l’appello.

Siamo in continuo contatto con il Politecnico per monitorare la situazione e cercare di gestire al meglio ogni possibile disagio creato dallo sciopero.

Vi invitiamo quindi a segnalarci particolari disagi che potrebbero riguardarvi per poterli portare tempestivamente all’attenzione dell’Ateneo. 

Lo sciopero potrebbe essere revocato in qualsiasi momento durante il suo svolgimento: se dovesse verificarsi questa situazione vi informeremo tempestivamente.

Qui trovate l’articolo di [La Terna Sinistrorsa](https://www.ternasinistrorsa.it/2017/aggiornamento-sciopero-comunicato-congiunto/)

[](https://www.ternasinistrorsa.it/2017/aggiornamento-sciopero-comunicato-congiunto/)Qui trovate l’articolo di [Lista Aperta per il Diritto allo Studio](http://www.poli-listaperta.it/aggiornamento-sciopero-comunicato-congiunto/)
