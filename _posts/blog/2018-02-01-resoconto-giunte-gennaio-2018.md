---
layout: blog
category: it
noBrand: "false"
title: Resoconto Giunte - Gennaio 2018
tag: Associazione
desc: >-
  Modalità di ammissione alle Lauree Magistrali snellite.

  Insegnamenti della Scuola del Design saranno aperti agli studenti del corso di Laurea Magistrale in Management Engineering.
article_th: /assets/img/uploads/Resoconto_Giunte-Gennaio_2018.jpg
authors:
  - Ennio Visconti
published: true
date: 2018-02-01T00:00:00.000Z
isAmp: "true"
---
In questo articolo vi raccontiamo cos’è stato detto durante le giunte delle tre scuole, 3I, Design e AUIC, nel mese di gennaio. Novità sull’ammissione alle lauree magistrali per la 3I e Design. Qualcosa, invece, si muove sui costi delle stampe e dei materiali dei modellini per AUIC!

Scuola di Ingegneria dell’Informazione e dell’Industria –\
**11 gennaio 2018**

Le **modalità di ammissione** alle Lauree Magistrali sono state **snellite**. Se a uno studente mancano alcuni esami dalla laurea triennale ma è certo che avrà una media utile per iscriversi al corso di Laurea Magistrale, qualsiasi siano gli esiti di tali esami, verrà automaticamente *ammesso*.

Sono in fase di *progettazione e sviluppo **5 nuovi percorsi di studio***:  

* Laurea Magistrale in *Cyber Security* (classe LM-91), che prevede una suddivisione di CFU a metà con l’Università Bocconi;
* Laurea Magistrale in *Bioinformatics and Computational Genomics* (classe LM-8), che prevede una suddivisione di CFU a metà con l’Università degli Studi di Milano, dipartimento di Bioscienze;
* Laurea Triennale in _Medical Engineerin_g, un percorso affine a Ing. Biomedica ma con maggiore enfasi su medicina e biologia, che consentirà l’accesso a una laurea magistrale in Medicina di 4 anni (accessibile tramite test nazionale). L’università partner con cui sarà erogato questo corso è in fase di definizione;
* Laurea Magistrale in *Food Engineering* (Classe LM-22), con contenuti trasversali ai programmi di chimica, meccanica, energia e gestionale;
* Laurea Magistrale in *Sustainable Mobility* (Classe da definire), con Ferrovie dello Stato azienda partner e contenuti trasversali ai programmi di elettrica, meccanica, energia e gestionale, informatica, pianificazione degli studi urbani. Probabilmente per il prossimo anno si attiveranno degli stream per sperimentare questo percorso all’interno dei corsi di LM in Ing. Meccanica ed Ing. Elettrica.

Tutti questi nuovi corsi sono in fase di elaborazione e, almeno per il prossimo anno accademico, non saranno attivi.

Sono state aggiornate al **rialzo le tabelle dei posti disponibili per gli accessi a numero programmato per alcuni corsi di studio** (i più significativi aggiustamenti sono per Ing. Informatica L e LM, Ing. Aerospaziale e Materials Engineering). Questo per essere coerenti con gli studenti, in quanto negli ultimi anni si è assistito ad un sistematico superamento delle soglie prestabilite. Gli attuali criteri di ammissione, infatti, non sono in grado di limitare il numero di studenti entro i numeri preventivati.

## Scuola di Design – **12 gennaio 2018**

E’ stata riconfermata la **mostra evento “Design for Designers”**, che come ogni anno vedrà protagonisti gli studenti della scuola che metteranno in mostra i propri progetti durante la settimana del Salone del Mobile.

Per gli interessati al proseguire gli studi, l’Open Day dei corsi di Laurea Magistrale si svolgerà probabilmente nella seconda settimana di Maggio, presso il Campus Bovisa.

Per quanto riguarda la **didattica innovativa**, oltre all’iniziativa *Design Explorer*, si sta lavorando all’inserimento di workshop trasversali a diversi corsi in modo da favore il confronto, l’interdisciplinarità, la collaborazione (*team building*) tra i diversi indirizzi della Scuola del Design: per **Design della Moda** si propone un workshop aziendale. Nella precedente giunta è stato approvato un **MOOC di supporto** agli studenti delle lauree Triennale per la *preparazione del Portfolio* (soft skills).

Inoltre gli insegnamenti della Scuola del Design saranno aperti agli studenti del corso di *Laurea Magistrale in Management Engineering*:

* System Design for Sustainability *max 10 posti*
* Design Methods *max 5 posti*
* Branding & Communication *max 30 posti*
* Design & Manufactioring *max 5 posti*
* *(forse anche Etica Professionale max 15 posti)*

Si sta lavorando alla semplificazione del processo di **selezione e ammissione alle Lauree Magistrali**, rivedendo i termini per gli iscritti ai corsi singoli. Per evitare il sovraffollamento dei corsi non sarà più permessa l’iscrizione ai Corsi singoli, inserendo un regolare Piano di Studi. Per gli **studenti iscritti ai Corsi singoli**, in attesa dell’ammissione ai corsi di Laurea Magistrale, *sarà possibile inserire nel proprio Piano di studi **solo gli insegnamenti a scelta in cui sono rimasti posti liberi** _dopo le allocazioni degli studenti immatricolati regolarmente.*

Scuola di Architettura, Urbanistica ed Ingegneria delle Costruzioni – **15 gennaio 2018**

Durante la Giunta, a seguito della pubblicazione dell’*articolo di Repubblica* sui **Costi “occulti” della didattica** nella Scuola di Architettura, la Preside consapevole della *bassa qualità e dei prezzi offerti dai servizi interni*, si è proposta di indicare in Consulta della Didattica, un* **abbassamento e ridimensionamento** del Prezziario* del centro stampa interno **Poliprint**, la **predisposizione di stazioni di stampa self service** all’interno del Campus, e con l’aiuto dei Coordinatori dei Corsi di Studio, **chiarire e limitare le richieste dei docenti** in base alla tipologia di elaborato da produrre. È stata posta, da parte della Rappresentanza Studenti, l’**attenzione verso i costi dei materiali per i modelli**, non acquistabili nei servizi interni all’ateneo, insieme alla proposta di **favorire trasferte più logiche** in base alla sede di appartenenza dello studente.

All’interno della Programmazione Didattica a.a. 2017/2018, è stata approvata dalla Commissione lo s**postamento degli appelli di Laurea Triennale** con una modifica al **23 e 24 Luglio 2018.**

**Per informazioni scrivi a [info@svoltastudenti](mailto:info@svoltastudenti)**