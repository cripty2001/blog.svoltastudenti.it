---
layout: blog
category: it
noBrand: "false"
title: Polimi with a View - Progetti ViVi.Polimi e Renzo Piano
tag: Associazione
desc: |-
  Presentato il progetto di riassetto per i campus del Politecnico.
  I lavori ridisegneranno il campus di Città Studi e il campus La Masa.
  Si tratta di due macro progetti: "Renzo Piano" e "ViVi.Polimi".
article_th: /assets/img/uploads/Polimi-with-a-View---Progetti-ViVi.Polimi-e-Renzo-Piano.png
authors:
  - Ennio Visconti
published: true
date: 2018-02-25T00:00:00.000Z
isAmp: "true"
---

Lunedì scorso durante il **Senato Accademico** è stato presentato il progetto di riassetto per i campus del Politecnico. I lavori saranno abbastanza complessi e ridisegneranno il **campus di Città Studi**, oltre che ridefinire il **campus La Masa**. Nello specifico si tratta di due macro progetti: il progetto soprannominato **“Renzo Piano”** ed il lavoro portato avanti dal _Prorettore Emilio Faroldi _con il **progetto ViVi.Polimi**. 

Andiamo ad analizzarli entrambi in dettaglio, partendo dal primo.

I lavori nel campus Bonardi si propongono di migliorare la qualità degli spazi e sono partiti da dei bozzetti donati da Renzo Piano ([http://cm.alumni.polimi.it/news/un-nuovo-look-per-il-campus-divia-bonardi/](http://cm.alumni.polimi.it/news/un-nuovo-look-per-il-campus-di-via-bonardi/)).

![Bozzetto 5 Campus Bonardi](https://new.svoltastudenti.it/wp-content/uploads/Bozzetto-Renzo-Piano-Campus-Bonardi.jpg)

Quinto Bozzetto del progetto di Renzo Piano per il campus Bonardi del Politecnico di Milano

Inizieranno ufficialmente nel **mese di giugno 2018**, con la cantierizzazione degli edifici.

I primi interventi previsti saranno la **_demolizione dell’Officina mauro_** (ex Biblioteca di Matematica) nel mese di giugno e del _tender_ (edificio che si trova dietro Trifoglio) dove si installeranno, nel piano interrato, i macchinari per l’aria condizionata. Verrà quindi **_demolito il sottomarino_**, per iniziare a ottobre la costruzione del nuovo edificio B.

Dove c’era il tender si installeranno delle scale antincendio per il Trifoglio, di cui verranno rifatte tutte le aule tranne una (che verrà comunque restaurata e cablata), per metterle a norma. L’intero edificio verrà adeguato e rimarrà per questo chiuso per tutto il prossimo anno accademico. Al piano -1, dove si trova il dipardimento ABC, verrà ricavata una nuova aula e un’aula studio.

A giugno si inizierà a sistemare le facciate ed i serramenti Nave (lato nord) e si completerà la sistemazione dell’edificio 12 entro_ fine novembre 2018_.

Pertanto i nuovi edifici che verranno costruiti sono:

*   L’**Edificio A**, che verrà costruito dove oggi si trova l’ingresso della passerella, sarà concluso per aprile 2020. Ospiterà il **_nuovo laboratorio di modellistica_** e sarà su due piani. La quota superiore sarà di 1,20 m su livello strada, dove ci sarà una _terrazza_.
*   L’**Edificio B**, che sostituirà il sottomarino, sarà composto da 5 piani fuori terra e uno interrato. Ci saranno 5 nuove aule per i laboratori, con in totale**_ 640 nuovi posti_**.
*   L’**_Edificio C_**, che sostituirà l’ex Biblioteca di Matematica, sarà monopiano con una terrazza. Ci saranno sia aule che un’aula studio, e verrà anch’esso completato per _aprile 2020_.

Infine verranno _piantumati alberi_ dove ora si trova lo spiazzo tra Trifoglio e Nave. A causa della cantierizzazione verranno rivisti tutti gli accessi e i percorsi pedonali, i lavori si concluderanno per l’anno 2020.

Inoltre è stato presentato il **progetto ViVi.Polimi**, che cerca di migliorare gli spazi già esistenti nei campus di Città Studi e La Masa.

A Leonardo si prevedono alcuni interventi, di cui i primi tre già ben delineati:

*   La costituzione nell’edificio 11 di un’**Agorà degli Studenti**, per creare un maggior numero posti studio. Si tratta, secondo il progetto, di 130-150 posti.
*   Verrà rivisto l’**apparato illuminotecnico** degli edifici che danno su Piazza Leonardo Da Vinci e di tutto campus.
*   Migliorare la** qualità delle zone verdi**, con la rimozione dei posti auto che verranno spostati esternamente. Creazione di 120 posti studio coperti nel giardino.
*   **Spazio docenti**, con la costruzione di un edificio _sopra l’acquario_.
*   **Viale pedonale Pascal**, soggetto però ad altri progetti.

Nel campus La Masa invece si prevede la creazione di:

*   La creazione di uno **spazio docenti** a Bovisa, nel piano vuoto del BL 28.
*   Definizione dei** portali d’accesso** al campus, per identificare facilmente i 3 ingressi principali.
*   Costruzione della **Collina degli Studenti** dove si trova l’eliporto, con un magazzino interrato e 1200m2di zone studio e spazi per mangiare e socializzare.
*   Creazione di una **_Piazza degli Eventi a cielo aperto_**, nello spazio antistante alla collina.
*   Installazione di **panchine e porticati nei viali pedonali**.

Gli interventi sono sicuramente abbastanza invasivi, siamo però contenti che l’amministrazione abbia provveduto a risolvere e proporre così tante soluzioni e miglioramenti. Speriamo che il nuovo Politecnico che ci aspetta possa ripagare l’attesa e la pazienza che ci richiederà nei prossimi mesi. Se qualcuno volesse maggiori dettagli o visionare qualche documento specifico vi invitiamo a contattarci.
