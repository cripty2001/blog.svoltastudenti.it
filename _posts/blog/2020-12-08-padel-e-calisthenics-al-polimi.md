---
layout: blog
category: it
noBrand: "false"
title: Padel e calisthenics al Polimi
tag: Rappresentanza
desc: Il 4 maggio, con l’inizio della fase 2, sono ricominciati a pieno regime
  anche i lavori del centro sportivo Giuriati che avevano subito un
  rallentamento di circa due mesi dovuto all’emergenza Covid-19
article_th: /assets/img/uploads/Padel-e-calisthenics-al-Polimi.jpg
authors:
  - Giada Chiametti
published: true
date: 2020-12-08T02:21:24.369Z
isAmp: "true"
---
Il 4 maggio, con l’inizio della fase 2, sono ricominciati a pieno regime anche i lavori del centro sportivo Giuriati che avevano subito un rallentamento di circa due mesi dovuto all’emergenza Covid-19.

Si possono già vedere gli edifici del nuovo Fit Center, del palazzetto dello sport e del box di CrossFit. Il primo ospiterà una palestra con macchinari e sale dedicate a corsi fitness e inoltre verrà installata anche una parete di arrampicata sulla parete esterna. Gli spogliatoi subiranno un restyling completo, come anche la pista di atletica e il campo da rugby.\
Per lo sport all’aria aperta invece le novità comprendono due campi da padel, un playground per il basket 3vs3, un’area interamente dedicata al calisthenics e il percorso campestre illuminato.

![](/assets/img/uploads/giuriati-1.jpg)

Oltre ad un aspetto totalmente nuovo il Giuriati sarà pronto ad offrire anche tantissimi altri servizi, per esempio l’abbonamento in palestra, la quale sarà provvista di macchinari per ogni tipo di allenamento, dal cardio alla forza. Inoltre, ci si potrà iscrivere a dei corsi di fitness che avranno frequenza mono-settimanale o bi-settimanale e si svolgeranno nelle nuove strutture del Giuriati. Insieme a tutto questo si potranno affittare i campi da calcio a cinque e da paddle. Per usufruire di questi servizi verranno offerte agli studenti delle tariffe ad hoc e grazie al nuovo impianto di illuminazione a led sarà possibile anche allenarsi con il buio.

![](/assets/img/uploads/giuriati_panoramica-150x150.jpg)

![](/assets/img/uploads/giuriati-2.jpg)

![](/assets/img/uploads/giuriati-3.jpg)

Manca veramente poco alla conclusione del progetto e la chiusura del cantiere è prevista per la fine del 2020. Questo significa che nel 2021 il nuovo Giuriati sarà a completa disposizione degli studenti.\
Questo importante traguardo ci conferma come il Politecnico di Milano continui a promuovere gli aspetti sociali, formativi ed educativi dello sport. Questa è la visione di sport fortemente condivisa tra ateneo e rappresentanza, che collaborano per rendere lo sport, sempre di più, parte integrante dell’offerta formativa.

Per qualsiasi domanda siamo a disposizione.

Guido Sassaroli – [guido.sassaroli@svoltastudenti.it](guido.sassaroli@svoltastudenti.it)\
Rappresentante degli Studenti nel Comitato Sportivo del Politecnico