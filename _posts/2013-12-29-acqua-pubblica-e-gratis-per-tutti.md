---
layout: blog
published: true
category: blog
tags:
  - Rappresentanza
  - Senato Accademico
  - Budget
  - ' Partecipazione e Servizi agli Studenti'
date: '2013-12-29'
authors:
  - Vincenzo Giannico
title: ACQUA PUBBLICA E GRATIS PER TUTTI!
fb_title: ACQUA PUBBLICA E GRATIS PER TUTTI!

image: 
lang: it
place: Milano
---

Nell’ultimo **Senato Accademico** il nostro rappresentante degli studenti, **Vincenzo Giannico**, ha presentato un interessantissimo emendamento al Piano Triennale 2014-2016 in cui si richiede l’acquisto e l’installazione di fontanelle (alcune già presenti nell’ateneo, ma in modo sporadico). L’emendamento, approvato all’unanimità, porterà **già da subito a 15 nuove postazioni** in cui si potrà usufruire di **acqua gratis** e prevederà nell’arco di mesi ad una diffusione delle stesse su tutte le sedi del Politecnico. Come **SvoltaStudenti** ci sembra una scelta razionale e giusta, il linea con il progetto **Campus Sostenibile**; inoltre, visto il recente aumento dei prezzi dei distributori, si tratta di una risposta efficace per **contrastare i continui rincari**che attanagliano la vita quotidiana dei nostri studenti.

Ecco il testo presentato da **Vincenzo Giannico** in **Senato Accademico**.

> Il Campus Sostenibile è indicato come progetto prioritario negli obiettivi strategici del **Politecnico di Milano**.  
>   
> Molte sono le iniziative sviluppate finora assieme all’Università degli studi di Milano atte a perseguire obiettivi fondamentali come la riduzione dei rifiuti prodotti mediante **riutilizzo e riciclaggio**, il miglioramento della raccolta differenzia, lo sviluppo di modalità gestionali per il risparmio idrico, la **valorizzazione delle aree verdi**, il **risparmio energetico**, l’utilizzo diffuso delle fonti rinnovabili ed il miglioramento generale della qualità e del benessere all’interno degli spazi universitari.  
>   
> I margini di sviluppo sono sicuramente possibili e si dovrà continuare ad intraprendere iniziative mirate e puntuali come l’installazione dei sensori fotosensibili per l’accensione e lo spegnimento delle fonti luminose, che se riportate su ampia scala a fronte di un investimento iniziale, hanno portato e porteranno sicuramente benefici ambientali ed economici, restituendo** meno emissioni di CO2 e liberando maggiori risorse finanziarie**.  
>   
> Per questo motivo ritengo **necessario **e quindi chiedo che venga inserito nel Piano Triennale 2014- 2016 l’acquisto e quindi l’installazione di **fontanelle d’acqua potabile** in tutte le sedi del Politecnico di Milano, da affiancare ove possibile, agli attuali distributori a pagamento.  
>   
> Se si pensa che **1 kg di PET **(75 bottiglie da 0,5 litri) consuma **2 kg di petrolio e 17,5 litri d’acqua**, rilasciando nell’atmosfera 40 g di idrocarburi, 25 g di ossidi di zolfo, 20 g di ossidi di azoto, 18 g di monossido di carbonio e 2,3 kg di anidride carbonica, si può facilmente intuire quali siano gli impatti ambientali negativi evitati quotidianamente se si adottasse questa misura, su di una popolazione di potenziali consumatori di circa **40.000 utenti** come quella del **Politecnico di Milano**.  
>   
> Infine considerato il recente aumento della tassazione dal 4% al 10% sui prodotti da macchinette automatiche che ha già portato rincari di almeno 10 cent su ogni prodotto, possiamo contribuire efficacemente a contrastare i continui aumenti che affondano gli studenti.
> 
> Emendamento al Piano Triennale 2014-2016

_F.to **Antonio Vincenzo Giannico**_

_Rappresentante degli studenti nel Senato Accademico In seno alla lista **SvoltaStudenti**_
