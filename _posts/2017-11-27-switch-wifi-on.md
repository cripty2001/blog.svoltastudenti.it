---
layout: blog
published: true
category: blog
tags:
  - Associazione
date: '2017-11-27'
authors:
  - Svoltastudenti
title: SWITCH WIFI ON
fb_title: SWITCH WIFI ON

image: bj3l739cwc8
lang: it
place: Milano
---

Nel pomeriggio di mercoledì 22 novembre c’è stata la seconda Commissione Permanente Studenti del nostro mandato.

Tanti i temi al tavolo: approvazione delle attività culturali e sportive, trattato come di consueto in questo periodo, approvazione dell’iscrizione ad albo di due nuove associazioni, gestione degli spazi e ampliamento Wi-Fi nelle residenze.

Nello specifico dopo l’approvazione delle attività culturali e sportive e dell’iscrizione ad albo delle nuove associazioni: BEA (Biomedical engineering association) e l’Associazione Studenti Musulmani, si è cominciato a parlare degli spazi.

Visti i lavori di ammodernamento previsti, che coinvolgeranno dal prossimo anno il campus Bonardi, si è iniziato a chiedere come verranno gestite le situazioni più critiche di chiusura di aule o spazi studio. L’Ateneo ci presenterà nei prossimi mesi il progetto e da questo avremo modo di conoscerne i dettagli e le tempistiche.

È stato inoltre presentato dal dirigente dell’ASICT (area servizi ICT) il progetto per estendere la copertura del Wi-Fi di Ateneo in tutte le residenze. Questo punta a coprire tutti gli spazi di ogni residenza, comprese le camere dei residenti, con la rete Wi-Fi entro l’anno 2018. Con lo stesso intervento si farà in modo di rendere accessibile la rete cablata solo con certificato, per evitare che gli ospiti installino access point personali che possano fare interferenza con il segnale del Wi-Fi.

Crediamo questo sia un successo importante e un segnale della centralità dell’impegno nelle residenze del Politecnico. Inoltre siamo molto soddisfatti visto che ci eravamo impegnati particolarmente su questo punto durante la campagna elettorale.

  
Certamente c’è ancora molto da fare, ma reputiamo ci sia l’attenzione giusta dagli organi dell’Università per ottenere miglioramenti importanti.
