---
layout: blog
published: true
category: blog
tags:
  - Rappresentanza
  - Architettura urbanistica ed ing. costru.
  - Calendario accademico Prove in Itinire e Programmazione Didattica
date: '2013-12-22'
authors:
  - Cesare De Mezza
title: Giunta della scuola di ing. Edile-Architettura - 12/12/2013
fb_title: Giunta della scuola di ing. Edile-Architettura - 12/12/2013

image: 
lang: it
place: Milano
---

Durante l'ultima giunta della scuola di Ing. Edile-Architettura sono emerse **importanti novità** relative al processo di riassetto dell'**area ICAR**.

Per il prossimo anno accademico (**2014-15**) sembra essersi ormai del tutto delineata la situazione riguardante le lauree triennali: per evitare una sovrapposizione di corsi facenti capo all'area settoriale** "scienze e tecniche dell'edilizia"** sono stati **accorpati **i due corsi di ing. dell'**edilizia e Architettura e produzione edilizia (APE)**.

Il risultato di questa **fusione **è la nascita di un nuovo corso di ingegneria edile il cui nome, ancora in fase di approvazione, sarà "**ingegneria e tecniche per edilizia e architettura**", importante il contributo del rettore che ha voluto sottolineare i**contenuti prettamente ingegneristici** del corso nonostante l'inserimento dello stesso all'interno della scuola di architettura.

Questo nuovo corso di ing. Edile sarà internamente suddiviso in tre piani di studio preventivamente approvati (PSPA):

*   **Professionalizzante**: per inserimento diretto nel mondo del lavoro
*   **COS**: per una prosecuzione specialistica in Gestione del Costruito
*   **EDI**: per una prosecuzione specialistica in Ingegneria dei Sistemi Edilizi

Sono inoltre state introdotte interessanti novità nell'ambito delle lauree specialistiche facenti capo alla scuola di **ing. Edile-Architettura**.

Importanti traguardi in questo settore sono stati raggiunti nel progetto di razionalizzazione delle risorse, dei contenuti e nell'ambito dell'internazionalizzazione.

Il progetto "lauree magistrali" proposto dall'ultimo CCS-EDI prevede:

*   **Ingegneria dei Sistemi Edilizi** (Milano-Leonardo): corso ormai storico, volto alla formazione di tecnici con una preparazione completa relativa all'ingegnerizzazione dei progetti di architettura, alla direzione lavori e al project management. Il corso sarà rinnovato attraverso l'introduzione di **laboratori in lingua inglese** per la preparazione della tesi di laurea.
*   **Architectural Engineering** (Lecco): il corso era stato concepito come l'alternativa in **lingua inglese** di Ingegneria dei Sistemi Edilizi ma per la profonda diversità dei temi trattati e degli insegnamenti offerti si è deciso di renderlo un corso autonomo, a sé stante. Oggi possono accedere al corso architetti, ing. edili e ing. civili; in futuro potrà rappresentare una variante in inglese della laurea a ciclo unico EDA.
*   **Building Engineering** (Milano-Leonardo): nuovo corso interamente offerto in **lingua inglese**, è stato pensato come un percorso formativo a cui potranno accedere ing. edili e ing. civili. Ha come obiettivo quello di creare tecnici super specializzati nella tecnologia dell'involucro degli edifici e nell'integrazione strutture-impianti. Il corso vuole creare figure professionali che operino nel **mercato internazionale**, professionisti che trovino una collocazione ottimale in grandi studi di progettazione e imprese di costruzione internazionali.
*   **Gestione del Costruito** (Milano-Leonardo): corso interfacoltà al quale possono accedere architetti, ing. edili, ing. civili e ing. gestionali. Dal prossimo anno accademico il corso si sdoppierà generando due percorsi formativi paralleli:
    *   **COS - italiano**: _corso focalizzato sulla manutenzione e sulla gestione del patrimonio costruito_
    *   **COS - inglese**: _corso economico rivolto al mercato immobiliare, delle costruzioni e dell'ambiente costruito._

Le **previsioni **in termini di sostenibilità economica e razionalizzazione del personale docente sono ottime e l'auspicio generale da parte degli organi di scuola è quello di un successo, esprimibile mediante un **elevato numero di iscritti**, per i nuovi corsi proposti oltre che di una riconferma da parte dei corsi già presenti e, in generale, ben funzionanti.
