---
layout: blog
published: true
category: blog
tags:
  - Associazione
date: '2017-12-07'
authors:
  - Svoltastudenti
title: >-
  Resoconto Ottobre/Novembre 2017 - Senato, Consiglio d'amministrazione e
  Consulta della Didattica
fb_title: >-
  Resoconto Ottobre/Novembre 2017 - Senato, Consiglio d'amministrazione e
  Consulta della Didattica

image: bj3l739cwc8
lang: it
place: Milano
---

Ciao ragazzi. Desideriamo aggiornarvi riguardo le riunioni della Consulta della Didattica, del Senato Accademico e del Consiglio d’Amministrazione tenutesi a ottobre e novembre.

**Consiglio degli studenti 4 Ottobre 2017**
-------------------------------------------

Il punto cardine dell’ordine del giorno è stata **l’elezione del Difensore degli studenti**, il prof. Gerardus Janszen. È stata infine proposta la presentazione di una **nuova app del Politecnico**. Sono state proposte infatti alcune nuove funzionalità. L’idea è la composizione di un progetto di sviluppo che coinvolga direttamente gli studenti che sono interessati a partecipare attivamente allo sviluppo.

**Consulta della Didattica 17 Ottobre 2017**
--------------------------------------------

L’argomento della didattica innovativa è stato trattato a fondo nella riunione della **Consulta della Didattica del 17 ottobre**. Ecco le impressioni delle varie scuole:

### Design

è stata attivata una piattaforma con partner esterni per le triennali. Per le magistrali invece verranno istituiti corsi sul public speaking ed in generale sulle soft skills.  
Fase 2: passaporto del designer con timbrini per laurearsi e una collaborazione con la Mozilla Foundation.

### AUIC

Verranno sostituiti dei crediti con corsi opzionali con workshop, sia curriculari che extracurriculari.  
Fase 2 aperta anche per studenti delle altre scuole. Per le triennali si vorrebbe lavorare sulle soft skills relativamente alla prova finale.

### ICAT

Per tutte le lauree LT e LM verranno istituiti corsi e workshop accompagnati da flipped classrooms e collaborazioni con aziende del settore.

### 3I

 c’è una preferenza per corsi da 5CFU: etica per l’innovazione, giurisprudenza, sostenibilità, team building and leadership, macro-economia politica.

È rimasta invece in sospeso, a causa del nuovo calendario accademico, la questione del quinto appello per i laureandi. Inoltre sono stati elencati gli obiettivi dell’A.A. 2017/2018:

*   Presidiare le iniziative di didattica innovativa
*    Avviare accreditamento AVA
*   Analisi di nuovi spunti delle lauree magistrali
*   Avviare un’analisi delle politiche per TOL, compito didattico e orari
*   Studiare un programma di formazione per i docenti
*   Prevedere la fattibilità di installare aule innovative
*   Potenziare la mobilità studentesca outgoing

È inoltre emerso il problema dell’**utilizzo degli spazi **non ottimizzato. **L’orario degli insegnamenti** è a volte scollegato dal peso dell’insegnamento, con sovrabbondanza di ore.  
Inoltre sono state disincentivate le attività di laboratorio, di numero minore rispetto a quello previsto.

**Senato Accademico 20 Ottobre 2017**
-------------------------------------

La riunione di ottobre si è aperta con il resoconto del Rettore riguardo l’autorizzazione per la stima e la successiva vendita del Campus Mancinelli e dell’edificio B7, a cui verrà sostituito l’edificio sito in Via Durando 10.

Contestualmente alla riduzione di questi spazi è necessaria una **riorganizzazione della didattica**.

È stato presentato il **piano di sviluppo triennale dei poli territoriali** che descrive la situazione in essere ed i prossimi sviluppi.

Per i **bandi mobilità** approvati ci sono delle novità: tutti avranno la possibilità di dare 5 preferenze per la doppia laurea e 10 per l’Erasmus. Inoltre avverrà la pubblicazione delle graduatorie degli anni precedenti per poter fare un confronto con lo storico.

È stato ottenuto lo **spostamento delle date delle lauree triennali di febbraio** a fine della sessione, proposto da noi rappresentanti, ciò è stato chiesto per:

*   per rendere tutte le date degli esami valide così da mantenere i vincoli decisi in fase di approvazione del calendario.
*   per poter evitare la situazione in cui uno studente rimanga senza nulla da fare completando gli esami al secondo appello ma non potendosi laureare.
*   per permettere ai laureandi con degli esami in sovrannumero di sostenerli anche al secondo appello (altrimenti la matricola e la carriera decadrebbero).

**Consiglio di Amministrazione 31 Ottobre 2017**
------------------------------------------------

È stata approvata la **versione definitiva del bando per la mobilità** internazionale, unendo Erasmus e Doppia Laurea. Dal prossimo anno si provvederà a implementare anche l’aspetto economico.

Inoltre si è parlato del rinnovo dei servizi di ristorazione trattati nel resoconto del CDA del 28 novembre 2017.

**Senato Accademico 20 Novembre 2017**
--------------------------------------

La riunione si è aperta con una comunicazione del Rettore che ha riferito sull’accordo firmato in Cina pochi giorni prima, tra i ministri dell’istruzione italiano e cinese, a cui ha partecipato.

Si è parlato inoltre della probabile **chiusura del polo di Como**. Non sono state esposte le ragioni di questa scelta. Si deciderà nella prossima seduta probabilmente al riguardo.

**Consiglio di Amministrazione 28 Novembre 2017**
-------------------------------------------------

Da gennaio 2018 saranno attivi i **nuovi servizi di ristorazione** nei campus milanesi del politecnico. La società SERIST SRL si è aggiudicata l’appalto della fornitura dei servizi di ristorazione. Da gennaio 2018 i servizi di ristorazione al campus Leonardo saranno oggetto di **novità**, quali l’ampliamento degli orari di apertura, la preparazione dei cibi in loco e un maggior numero di scelte per i secondi piatti.

**In particolare**, saranno serviti anche hamburger, hot dog, kebab ma anche insalatone di riso, orzo e farro. Ci sarà un’offerta di primi e secondi variegate pizza con impasto fresco e steso in loco. Il tutto con piatti di ceramica, bicchieri in vetro e posate in metallo. Le **aree esterne attrezzate** saranno presenti in Via Golgi, Giuriati, La Masa.

Gli **orari di apertura** (leggermente variati tra le diverse strutture) saranno 11:30-15 per la ristorazione e 7:30-18:30 per il bar.

I nuovi **prezzi** prevedono colazione con caffè a €0,55, cappuccino a €0,90 e brioche ripiena a €0,80.

A pranzo un menù completo con €5,45, menù primo €3,75, primo piatto caldo €2,50, acqua €0,40, succo €1,25, spremuta fresca €2,05, macedonia fresca €2,05 e torta €1,25.

Ci sarà** attenzione agli ingredienti**: provenienti da operatori dell’agricoltura sociale, biologici, provenienti da sistemi di filiera corta, prodotti tipici e tradizionali (locali).

In più, saranno presenti agevolazioni per gli utenti in caso di acquisto di ‘’tessere fedeltà’’ che prevendono una gratuità ogni dieci cappuccini, colazioni, pranzi pagati.

Altro tema caldo, **DSU**: l’ateneo si impegna a garantire **l’assegnazione a tutti gli idonei** per questo anno accademico e i prossimi due, con un importo messo a bilancio di **5.8 milioni di euro all’anno**. In un periodo storico come questo, con un innalzamento del numero degli idonei repentino negli ultimi anni (29% solo nell’ultimo anno accademico), il Politecnico si impegna, di tasca propria, a garantire i mezzi economici necessari a tutti gli studenti che ne hanno bisogno. Un buon segnale che mette fiducia negli studenti.

Infine sarà attiva la **polizza assicurativa in caso di furti** dentro l’università da gennaio 2018. I €13 di partenza saranno addebitati sulla prima rata delle tasse annuali. Per questo anno accademico sarà sulla prossima seconda rata. **Le modalità e i termini** saranno esplicitati a fine mese con la chiusura definitiva del contratto con la società aggiudicatrice dell’appalto.

Speriamo possa esservi utile il nostro aggiornamento, non esitate a contattarci per chiarimenti o opinioni.
