---
layout: blog
published: true
category: blog
tags:
  - Rappresentanza
  - Consiglio degli Studenti
  - Partecipazione e Servizi agli Studenti
date: '2009-09-09'
authors:
  - Antonio Mazzitelli
title: in vigore la Carta dei Diritti e Doveri degli Studenti
fb_title: in vigore la Carta dei Diritti e Doveri degli Studenti

image: 
lang: it
place: Milano
---

Dopo l'approvazione da parte degli organi accademici (ed un intenso lavoro da parte dei rappresentanti) è finalmente entrata in vigore la Carta dei Diritti e Doveri degli Studenti.

Si tratta di un documento pieno di principi importanti, consolidati al Polimi (ma per niente ovvi nel panorama italiano!) ed ora impressi in un decreto rettorale.

E’ una Carta importante, che enuncia alcuni principi fondamentali rispetto ai quali non si tornerà indietro, che consolida alcune conquiste recenti e che introduce alcune innovazioni a beneficio degli studenti e dell’intero Ateneo.

Il rispetto e la tutela della Carta sarà demandato alla Commissione Permanente Studenti degli organi centrali.

Evidentemente è uno strumento in divenire: non abbiamo la presunzione di aver realizzato un’opera completa e perfetta. La Carta sarà perfezionata negli anni, da altri rappresentanti, e su di essa si dovrà misurare la crescita dell’Ateneo e la maturazione civile degli studenti.

Qui la carta sul sito del polimi [http://www.polimi.it/uploads/media/Cartadeglistudenti.pdf](http://www.polimi.it/uploads/media/Cartadeglistudenti.pdf)

**Il Messaggio del Rettore:**

> Cari studenti, è con immenso piacere che vin informo che è disponibile sul sito di ateneo la Carta dei diritti e dei doveri degli studenti e delle studentesse del Politecnico di Milano.
> 
> Il documento è il frutto di un intenso lavoro dei vostri rappresentanti ed è stato approvato dagli organi di governo dell'ateneo.
> 
> L'adozione della carta rappresenta un'ulteriore conferma della collaborazione tra le diverse componenti che è uno dei fattori distintivi del nostro ateneo. Non mi resta quindi che augurarvi un buon inizio di anno accademico!
> 
> Cordialmente, Prof. Giulio Ballio Rettore
