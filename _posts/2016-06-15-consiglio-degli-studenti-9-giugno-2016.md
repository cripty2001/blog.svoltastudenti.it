---
layout: blog
published: true
category: blog
tags:
  - Associazione
date: '2016-06-15'
authors:
  - Ennio Visconti
title: Consiglio degli Studenti 9 Giugno 2016
fb_title: Consiglio degli Studenti 9 Giugno 2016

image: 
lang: it
place: Milano
---

Il 9 giugno 2016 si è tenuto il Consiglio degli Studenti, riunitosi per discutere dei seguenti punti all’ordine del giorno: tasse e contributi a.a. 2016-2017; valutazione destinazione extra gettito derivante dalle tasse 2015-16; elezioni studentesche: riflessioni sulla partecipazione e discussione sulla riforma del regolamento elettorale.

Tasse e contributi A.A. 2016/2017
---------------------------------

A partire dalla delibera delle tasse dell’a.a. 2016/2017, si sono messe in risalto alcune modifiche. Innanzitutto la** seconda fascia**, a causa della riforma dell’ISEE **passerà da un tetto di 16.153€ a uno di 23.120€**. Inoltre sono state**innalzate le soglie di tutte le fasce fino alla quinta**, permettendo così, il ritorno alle fasce precedenti per le categorie di studenti più colpite dal nuovo indicatore ISEE. Da un’analisi preliminare dei dati di quest’anno si è notato che il 40% degli studenti (quasi il doppio rispetto all’anno precedente) al momento è in decima fascia.

Si è inoltre deciso che gli studenti beneficiari di borse di studio “_Dote Olimpica_” sono esonerati dal pagamento delle tasse e contributi, ad esclusione della quota relativa alla Tassa regionale, delle spese amministrative e delle imposte di bollo.

Particolare attenzione è stata data al tema degli **studenti internazionali** (appartenenti al contingente riservato Extra UE) ammessi ai corsi di Laurea Magistrale che, invece, non sono assegnatari di una Borsa di studio del Politecnico di Milano o di altri Enti. Essi infatti non hanno diritto a chiedere la riduzione dei contributi universitari in base all’indicatore della condizione economica e vengono collocati d’ufficio in fascia massima (fascia 10), mentre gli assegnatari (ad esempio Borsisti del Governo Italiano) sono esonerati dal pagamento di tasse e contributi, ad esclusione della quota relativa alla Tassa regionale, delle spese amministrative e delle imposte di bollo, per gli anni in cui beneficiano della borsa.

E’ stata introdotta una** mora di 150€ in caso di ritardata presentazione della domanda di ammissione alla Laurea Magistrale**, o ritardata immatricolazione per gli studenti che vogliono iscriversi alla LM. In questi casi la domanda di ammissione potrà essere accettata solo se concesso dalla Scuola competente.  
Importante è anche l’esonero per gli studenti che partecipano al programma di** Doppia Laurea _EIT Digital Master_**. Le tasse e i contributi di questi sono parzialmente coperte con il finanziamento che il Politecnico di Milano riceve dal Consorzio EIT a cui partecipa. Gli studenti sono esonerati per l’eventuale parte eccedente.

Il nostro Senatore** Giorgio Quistini** ha infine proposto di innalzare **da 73 a 74 CFU** la soglia minima oltre la quale pagare il supplemento del 30% sulle tasse; ciò a seguito dell’osservazione che, in particolare nella scuola di Ingegneria Industriale e dell’Informazione, sono moltissimi i corsi a numero di esami pari, portando conseguentemente gli studenti ad eccedere di un solo credito il tetto massimo di crediti per beneficiare della quota standard.

A conclusione, è stato espresso **parere positivo sulla delibera tasse**, essendo relativa all’imminente anno accademico ma con l’impegno di istituire all’interno del Consiglio degli Studenti un Tavolo di Commissione Tasse per i prossimi anni accademici.

Destinazione extragettito tasse 2015-16
---------------------------------------

In seguito al nuovo indicatore ISEE, il Politecnico di Milano ha ricevuto dalla riscossione delle tasse per l’a.a. 2015/16 delle** entrate superiori alle previsioni di bilancio** (moltissimi studenti sono infatti risultati avere un reddito maggiore). **L’extragettito è stato di circa 7,5 milioni di euro**, di cui circa un milione è stato già riutilizzando per coprire gli esoneri dalle tasse degli studenti meritevoli e un altro milione circa è stato utilizzato per pagare le licenze Adobe.  
La discussione è stata quindi incentrata su come sfruttare al meglio le rimanenze (che si attestano a circa 5 milioni di euro), riflettendo soprattutto su piccoli interventi che potessero avere grande impatto sulla vita degli studenti.  
Le principali proposte sono state l’**ampliamento e la cablatura degli spazi studio già esistenti**, la riqualifica di alcune zone (come l’interfacoltà a Milano Leonardo) e l’acquisto di tavoli per pranzare o postazioni per permettere agli studenti di stare all’aperto specialmente nei mesi più caldi.  
Tra le altre proposte, significativa quella dei rappresentanti della _Terna Sinistrorsa_ che suggeriscono l’investimento di una piccola quota per la predisposizione di** cartellonistica** che il Politecnico potrebbe usare per informare in maniera più efficace gli studenti nei giorni delle elezioni o per altri eventi di rappresentanza. Tutte le proposte saranno valutate nella prossima **Commissione Permanente Studenti**.

Elezioni Studentesche
---------------------

L’ultimo tema affrontato è stato quello delle **elezioni del CNSU** e della bassa affluenza alle urne. In particolare si è discusso sul come far capire agli studenti l’importanza della rappresentanza studentesca. La discussione si è aperta con l’intervento del nostro rappresentante **Ennio Visconti **sulla necessità che il Politecnico utilizzi **metodi più moderni per la comunicazione agli studenti** su questi temi, come ad esempio la creazione di un **evento Facebook** dove è possibile raggiungere tutte le informazioni sulle liste candidate. Inoltre si è giunti alla conclusione che il miglior modo per sensibilizzare gli studenti su questo tema sia** renderli partecipi in prima persona su cosa accade all’interno dei vari organi**, specialmente quelli più facilmente percepibili come i_ Consigli dei Corsi di Studi_ (**CCS**). Il nostro rappresentante **Giovanni Marino** propone dei** momenti istituzionali prima delle lezioni **dove lo studente rappresentante in CCS, in presenza del Professore, spieghi alla classe in 10-15 minuti i temi affrontati durante l’ultimo Consiglio, chiedendo agli studenti il loro parere. Altre proposte, condivise da tutti, sono state la possibilità direndere noti **i contatti di tutti i rappresentanti ai CCS** nella prima lezione di presentazione di un insegnamento e la necessità di una maggiore** presenza dei Rappresentanti** nelle giornate istituzionali, come durante la presentazione dei corsi di LM.
